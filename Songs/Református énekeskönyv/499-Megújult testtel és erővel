<?xml version="1.0" encoding="UTF-8"?>
<song>
  <title>499-Megújult testtel és erővel</title>
  <lyrics>[V1]
 Megújult testtel és erővel 
 Fölébredvén az álomból, 
 Nyugodt szívvel, felemelt fővel 
 Felkelvén csendes ágyamból, 
 Életnek Ura, hozzád térek, 
 Magasztalom jóvoltodat, 
 Minden jót ismét tőled kérek: 
 Kérem újra áldásodat.
[V2]
 Mint a feljövő nap világa 
 Elűzi az éj homályát: 
 Kegyelmednek világossága 
 Az igazságnak fáklyáját 
 Sötét elmémben jobban gyújtsa, 
 Hogy a jónak ismerete 
 Határit benne messzebb nyújtsa, 
 S az igazság szeretete.
[V3]
 Engedd, hogy mint a nap futása 
 Soha meg nem állapodik, 
 S bár felhő jő néha útjába, 
 De meg nem homályosodik: 
 Én is az igazság ösvényén 
 Tántorodás nélkül menjek, 
 És a rút testiségnek kényén 
 Soha csak meg se pihenjek.
[V4]
 Minthogy míg e világon élek, 
 E mulandóságnak helyén, 
 Test is vagyok, és nemcsak lélek: 
 Viselj gondot jó idején 
 Mértékletes eledelemről, 
 Hogy életem fenntarthassam, 
 S tisztességes öltözetemről, 
 Hogy testemet ruházhassam.
[V5]
 Ha pedig még többet vehetek 
 Ingyen való jóvoltodból 
 És másokkal is jót tehetek 
 Velem közlött áldásodból: 
 Engedd, hogy legyek hű sáfára 
 Nálam letett javaidnak, 
 Lehessek vigasztalására 
 Velem testvér fiaidnak.
[V6]
 Dolgaimnak követésére 
 Adj testemnek egészséget, 
 A bajoknak meggyőzésére 
 Lelkemnek elevenséget! 
 Indíts szívemben akaratot
 És készséget minden jóra,
 Hogy bennem vidám indulatot 
 Leljen az estvéli óra.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>