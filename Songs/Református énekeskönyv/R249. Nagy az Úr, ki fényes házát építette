<?xml version="1.0" encoding="UTF-8"?>
<song>
  <title>249. Dicséret</title>
  <lyrics>[V1]
 Nagy az Úr, ki fényes házát építette, :/: 
 Ott fenn a számtalan egeknek felette, 
 Hol sok ezer napok fénye­sítik pitvarát, 
 A magasság s mélység határozzák udvarát: 
 Újul a föld szlne vidám tekintetétől, 
 Tengelyestől reszket bús gerjedezésétől.
[V2]
 Dicsérjétek őtet, a mennyei boltok :/: 
 Alatt, ó, csillagok, mik ott lámpásoltok; 
 Ti napok seregi, világító fáklyátok 
 Neve dicséreti között lobogtassátok; 
 Ti sok rendü holdak, a bújdosó földekkel 
 E nagy, erős Urat dícsérjétek énekkel.
[V3]
 Énekeljen neki az egész természet, :/: 
 Napkelet, dél, észak és a napenyészet; 
 Kettőztessék meg a di­cséret, midőn annak 
 Hangjai a hegyek felől vissza­pattannak;
 És te, ember, Kit ő tett e földön elsővé, 
 Változz dicsőségét mindíg buzgó kútfővé.
[V4]
 Magasztald fel őtet, hogy használj magadnak, :/: 
 Dícséretid neki mert hasznot nem adnak; 
 A bünt vet­kezzed le rólad s a testiséget, 
 Hozzá emelkedve dicsőítése végett; 
 Lehullnak, ha vele társalkodol, mennyei 
 Szár­mazású lelked földön ragadt szennyei.
[V5]
 Egyszer se fogjon úgy a nap futásához, :/: 
 Egyszer se jusson el úgy lenyugvásához, 
 Hogy őt ne dicsérnéd szívednek tolmácsával, 
 Egyesítvén szavad a természet szavával;
 Ez szólít meg téged, hogy hál'­adásra serkenj:
 Szívednek-értelmednek beszél a föld és menny.
[V6]
 Ha esők omlanak a földre záporral, :/:
 Ha az aszály miatt füstöl a föld porral,
 Ha fagyos fürtjeit látod a zuzmarának,
 Ha a liliomok a réteken pompáznak,
 Ha tisztán süt a nap, vagy fergetegek jőnek: 
 Nagyságos dolgait hírdesd a Teremtőnek!
[V7]
 Ha elboritással az árvíz fenyeget, :/:
 Ha a dög­vész pusztít, ha a had rettegtet: 
 Bízz benne s énekelj őnéki dícséretet, 
 Mert híven szereti az emberi nemzetet; 
 Ő a bölcs, ő tudja, néked mi használ, nem te: 
 Győződj meg, hogy téged boldogságra teremte.
[V8]
 Ez a kegyes lsten nem vet engem is el, :/: 
 Rólam is hfiséges volta gondot visel; 
 A kincs és dicsöség ha enyémek nem lettek: 
 Igazság-vizsgáló lelket adott helyettek ;
 Adott külsö-belső ép érzékenységeket, 
 Keze­imbe lantot, szájamba új éneket.
[V9]
 Uram, amit adtál, tartsd meg azt számomra, :/: 
 Több nem kívántatik én boldogságomra; 
 Én pedig mit adjak néked gyarló létemre, 
 Háládatlanságom hogy ne térjen szememre?
 Imádlak téged, bételvén szent félelemmel, 
 És dícséretedet eggyé teszem éltemmel.
</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>