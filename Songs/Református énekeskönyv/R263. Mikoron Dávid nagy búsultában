<?xml version="1.0" encoding="UTF-8"?>
<song>
  <title>263. Dicséret</title>
  <lyrics>[V1]
 Mikoron Dávid nagy búsultában, 
 Baráti miatt volna bánatban, 
 Panaszolkodván nagy haragjában, 
 Ilyen könyörgést kezde ő magában:
[V2]
 Istenem, Uram, kérlek tégedet: 
 Fordítsad reám szent szemeidet;
 Nagy szükségemben ne hagyj engemet, 
 Mert megemészti nagy bánat szívemet.
[V3]
 Csak sírok-rívok nagy nyavalyámban,
 Elfogyatkoztam gondolatimban, 
 Megkeseredtem nagy búsultomban, 
 Ellenségemre való haragomban.
[V4]
 Hogyha énnékem szárnyam lett volna, 
 Mint a galamb, elrepültem volna; 
 Hogyha az Isten engedte volna, 
 Innét én régen elfutottam volna.
[V5]
 Akarok inkább pusztában laknom, 
 Vadon erdőben széjjel bujdosnom, 
 Hogynem mint azok között lakoznom, 
 Kik igazságot nem hagynak szólanom.
[V6]
 Egész e város rakva haraggal, 
 Egymásra való nagy bosszúsággal; 
 Elhíresedett a gonoszsággal, 
 Hozzá fogható nincsen álnoksággal.
[V7]
 Gyakorta köztünk gyűlések vannak; 
 Özvegyek, árvák nagy bosszút vallnak. 
 Isten szavával ők nem gondolnak,
 Mert jószágukban felfuvalkodtanak.
[V8]
 Én pedig, Uram, hozzád kiáltok, 
 Reggel és délben s estve könyörgök;
 Megszabadulást tetőled várok, 
 Az ellenségtől mert én igen tartok.
[V9]
 Te azért, lelkem, gondolatodat, 
 Istenbe vessed bizodalmadat;
 Rólad elvészi minden terhedet
 És meghallgatja te könyörgésedet.
[V10]
 Igaz vagy, Uram, ítéletedben:
 A vérszopókat ő idejükben 
 Te meg nem áldod szerencséjükben; 
 Hosszú életük nem lészen a földön.
[V11]
 Az igazakat te mind megtartod,
 A kegyeseket megoltalmazod, 
 A szegényeket felmagasztalod, 
 A kevélyeket aláhajigálod.
[V12]
 Ha egy kevéssé megkeseríted, 
 Az égő tűzbe el-bétaszítod: 
 Nagy hamarsággal onnét kivonszod, 
 Nagy tisztességre ismét felemeled.
[V13]
 Szent Dávid írta a Zsoltárkönyvben, 
 Ötvenötödik dicséretében, 
 Melyből a hívek, keserűségben, 
 Vigasztalásért szerzék így versekben.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>