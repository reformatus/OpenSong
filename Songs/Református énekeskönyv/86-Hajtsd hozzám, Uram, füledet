<?xml version="1.0" encoding="UTF-8"?>
<song>
  <title>86-Hajtsd hozzám, Uram, füledet </title>
  <lyrics>[V1]
 Hajtsd hozzám, Uram, füledet, 
 És hallgasd meg kérésemet, 
 Mert igen szegény vagyok, 
 Az én szükségim nagyok. 
 Tartsd meg testemet, lelkemet, 
 Tekintsd kegyes életemet, 
 Szolgádhoz térjen kedved, 
 Ki bízik csak tebenned!
[V2]
 Hozzád mindennap óhajtok, 
 Nagy szükségemben kiáltok; 
 Te nagy irgalmad szerint 
 Kegyelmezz meg óránkint! 
 Szolgád lelkét vigasztald meg, 
 Uram, kiáltásom halld meg, 
 Mert szívemet e végre 
 Emeltem fel az égre!
[V3]
 Uram, jókedvű s édes vagy, 
 A te irgalmasságod nagy, 
 Minden emberhez pedig, 
 Ki hozzád esedezik.
 Hallgasd meg azért kérésem, 
 És nézd meg esedezésem: 
 Tekintvén kegyelmedre, 
 Figyelmezz beszédemre!
[V4]
 Nagy szükségemben óhajtok, 
 Tehozzád szívből kiáltok,
 És te engem meghallgatsz, 
 Nyavalyámban el nem hagysz. 
 Ugyan nincs sehol több Isten, 
 Ki hozzád hasonló légyen,
 Nincsen több erős Isten, 
 Ki ily dolgot tehessen.
[V5]
 E világon minden népek, 
 Kiket teremtél, eljőnek, 
 És imádnak tégedet, 
 Dicsőítik nevedet. 
 Mert te nagy és hatalmas vagy, 
 Csudatételed sok és nagy; 
 Te vagy egyedül Isten, 
 Sehol Isten több nincsen.
[V6]
 Vezess, Uram, útaidban, 
 Hogy járjak igazságodban, 
 És csak arra hajtsd szívem, 
 Hogy szent nevedet féljem. 
 Néked, Uram, hálát adok, 
 És teljes szívből vigadok, 
 Mindörökké nevednek 
 Dicséretet éneklek. </lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>