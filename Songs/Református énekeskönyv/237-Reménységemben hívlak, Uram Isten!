<?xml version="1.0" encoding="UTF-8"?>
<song>
  <title>237-Reménységemben hívlak, Uram Isten!</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Reménységemben hívlak, Uram Isten! 
 Reggeli órám rólad áll szívemben; 
 Testem is óhajt hozzád e helyben, 
 Hol éltető víz nincs a kietlenben.
[V2]
 Csudámra vagyon szépsége házadnak,
 Vajha ott volnék, hol téged szolgálnak! 
 Orvosság én lelkem fájdalmának, 
 Az lenne öröm könnyező orcámnak!
[V3]
 Élesztő nékem nagy-drága beszéded,
 Melyben dicsőségedet kijelented,
 Embernek szívét azzal emeled, 
 Szent biztatásra mikor kényszeríted.
[V4]
 Velem viselem ott is ízit annak, 
 Valahol nékem nyugodalmat adnak,
 Csak jókat tőlem mindenütt hallnak, 
 Édességedben ajakim mozognak.
[V5]
 Sőt mind egész jövendő életemben 
 Áldlak, dicsérlek tégedet örömben.
 Élet vagy: azért tiszteletedben
 Hozzád emelem kezeimet hitben.
[V6]
 Azért ajakim csak téged dicsérnek, 
 Szájam és nyelvem rólad énekelnek,
 Ágyamban is veled beszélgetnek, 
 Éjjel és nappal téged emlegetnek.
[V7]
 Mint drágalátos illatú kenettel
 És kívánatos, ízes eledellel: 
 Úgy vidul lelkem éltetéseddel, 
 Mikor vigasztalsz angyali örömmel.
[V8]
 Te vagy, ki nékem váltságot ígérhetsz, 
 Ki engemet szent szárnyad alá rejthetsz,
 Vélem egyedül minden jót tehetsz, 
 Előttem, Uram, soha el nem mehetsz.
[V9]
 Te ígéretedhez mert támaszkodom,
 Az én lelkemben csak tebenned bízom;
 Én árvaságom azzal táplálom, 
 Hogy jobb karodnak árnyékában nyugszom.</lyrics></song>