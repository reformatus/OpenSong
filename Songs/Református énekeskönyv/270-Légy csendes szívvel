<?xml version="1.0" encoding="UTF-8"?>
<song>
  <title>270-Légy csendes szívvel</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Légy csendes szívvel és békével 
 Életednek Istenében! :/: 
 Ő bír örömnek bőségével, 
 Véle boldogulsz mindenben, 
 Ő kútfőd és ő fényes napod,
 Őtőle jön minden vígságod: 
 Légy csendes szívvel!
[V2]
 Ő bír vígsággal, kegyelemmel,
 Oly szívvel, mely feddhetetlen, :/: 
 Ahol ő van, nem sért semmivel, 
 Hordozzon bár mélységekben; 
 Sok nyavalyádat elfordítja,
 A halált is kezében tartja: 
 Légy csendes szívvel!
[V3]
 Mint légyen néked s másnak dolga, 
 Az nála nincsen elrejtve, :/: 
 Arra néz szemének világa, 
 Ki búval van megterhelve. 
 Ő számlálja fohászkodásid, 
 Összefogja könnyhullatásid: 
 Légy csendes szívvel!
[V4]
 Ha egy sem volna e világon,
 Kire magad rábízhatnád, :/: 
 Akkor is állna oldaladon, 
 És hűségét tapasztalnád.
 Ő tudja titkos bánatidat, 
 Elvenni mikor kell azokat:
 Légy csendes szívvel!
[V5]
 Ő hallja lelked óhajtásit, 
 Mit nem mernél megmondani, :/:
 Néki szíved titkos panaszit 
 Éppen bízvást megvallani. 
 Nincs messze ő, sőt itt áll köztünk, 
 Meghallja s adja, amit kérünk: 
 Légy csendes szívvel!
[V6]
 Ki a mezei madaraknak 
 Megadja eledelüket, :/: 
 Ki juhoknak s egyéb barmoknak 
 Szépen tartja életüket,
 Ő téged, egyet eltartani, 
 Éhség ellen meg tud menteni:
 Légy csendes szívvel!
[V7]
 A segítség ha kissé késik,
 De ugyan csak eljő végre, :/:
 A várakozás, rosszul esik,
 De majd válik üdvösségre; 
 Ami lassan jő, bizonyosabb,
 Ami késik, kívánatosabb:
 Légy csendes szívvel!
[V8]
 Ne vedd szívedre, az ellenség 
 Amit rád költ hazugsággal. :/: 
 Hadd jöjjön csúfság, keserűség: 
 Ítél az Úr igazsággal.
 Ha Isten a te jó barátod, 
 Nem lehet emberektől károd: 
 Légy csendes szívvel!
[V9]
 Hogy is lehetne másként dolgunk? 
 Szenvedni kell az embernek, :/:
 Amíg e földnek útján járunk, 
 Csak nyavalyák környékeznek.
 A kereszt botja bárha terhel, 
 Azt is letesszük életünkkel: 
 Légy csendes szívvel!
[V10]
 Van Isten népének szombatja, 
 Akkor az Úr megszabadít, :/:
 Ínség kötelét elszaggatja,
 Teljes szabadságra állít, 
 S az idvezültek seregében
 Vég nélkül élünk békességben: 
 Légy csendes szívvel!</lyrics></song>