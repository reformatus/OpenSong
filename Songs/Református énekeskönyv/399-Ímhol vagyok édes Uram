<?xml version="1.0" encoding="UTF-8"?>
<song>
  <title>399-Ímhol vagyok édes Uram</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Imhol vagyok, édes Uram, Istenem, :/: 
 Kész vagyok mindenben néked engednem, 
 Szent nevedért szörnyű halált szenvednem. 
 Csak az igaz hitben ne hagyj tőled elesnem!
[V2]
 Oda megyek, ahova parancsolod, :/: 
 Akár tűzre, akár vízre akarod, 
 Vagy fegyverre, tömlöcre te kívánod: 
 Legyen, Uram Isten, valamint te akarod 
[V3]
 A halálra imhol viszem fejemet, :/:
 Nem szánom én kibocsátni lelkemet,
 A Krisztusért kiontatni véremet: 
 Ezzel megmutatnom az én igaz hitemet.
[V4]
 Én elhagyom már e földi házamat, :/: 
 Nem szánom az én édes magzatimat, 
 Se nem szánom jámbor házas társamat, 
 Én atyámfiait, sok jámbor barátomat.
[V5]
 Semmi nékem itt e földön lakásom; :/: 
 Ha senkitől nem volna is bántásom: 
 Mennyországra vagyon nagy kívánságom, 
 Mert ott vagyon nékem maradandó városom.
[V6]
 Egy keveset most ha én itt tűrendek, :/: 
 A Krisztusért ha valamit szenvedek:
 Nagy bőséges jutalmat tőle vészek, 
 Örök dicsőségben véle mert együtt lészek.
[V7]
 Erősb leszek mind e széles világnál, :/:
 Gyorsabb leszek vadaknál, madaraknál,
 Fényesb leszek én a fényes szép napnál,
 Drágalátosb lészek minden szép sáraranynál.
[V8]
 Halálból mert megyek örök életre, :/:
 Kárhozatból az örök idvességre,
 Gyalázatból az örök dicsőségre, 
 És keserűségből angyali nagy örömre.
[V9]
 Nézz reám én Istenem, szent szemeddel, :/:
 Hogy tűrhessek mindent nagy békességgel, 
 És lehessek azokhoz szeretettel, 
 Akik háborgatnak, megölnek fegyverükkel.
[V10]
 Én elmegyek Atyámhoz, Istenemhez, /: 
 Én lelkemnek megváltó Mesteréhez; 
 Mennyországban való örökségemhez, 
 Ó a vígasztaló Szentlélek Úr Istenhez.
[V11]
 Istennek ez oly nemes ajándéka: :/:
 Hogy a bűnösöket ő nem útálja, 
 De nagy szeretettel hozzá fogadja, 
 Az ő szent országát Krisztusért nékik adja.
[V12]
 Fordítsd hozzám, szent Atyám, szemeidet, :/:
 Bocsássad el mennyből te Szentlelkedet,
 És tartsad meg mindvégig te hívedet, 
 Hogy a világ előtt vallhassalak tégedet.
[V13]
 Én kivallom a te igazságodat, :/:
 Mindeneknek szent irgalmasságodat; 
 Adjad nekem a te szent malasztodat,
 És bátorítsad meg ilyen szegény szolgádat 
[V14]
 Semmit nem gondolok az én kínommal, :/: 
 Semminémű testem-szakadásával,
 Nem gondolok nagy szörnyű halálommal, 
 Mert majd együtt lészek megváltó Krisztusommal.
[V15]
 Jöjj el immár, ó én édes orvosoml :/: 
 Jöjj el, megváltó szép Jézus Krisztusom 
 Jöjj el, megnyugtatóm, édes Megváltóm: 
 Testemet-lelkemet te kezedbe ajánlom !
 
 </lyrics></song>