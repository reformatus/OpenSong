<?xml version="1.0" encoding="UTF-8"?>
<song>
  <title>248-A csillagos égnek seregei ott fent</title>
  <lyrics>[V1]
 A csillagos égnek seregei ott fent 
 Tündöklő fényükkel dicsérik az Istent. 
 Az egek boltjai alatt forgó világok 
 Mély bölcsességéről beszélő bizonyságok; 
 Az ő szavára lett tenger, hegy, füvek és fák 
 Jóvoltát erejét szüntelenül kiáltják. 
[V2]
 Hát én, kibe lelket a jó Teremtő tett, :/: 
 Némán vesztegeljek s ne dicsérjem őtet? 
 Nem, sőt minden lelki erőmet összeszedem, 
 Elmémnek szárnyain székihez emelkedem; 
 Szólok, s ha tétováz rebegése nyelvemnek, 
 Könnyeim tanúi lesznek tiszteletemnek.
[V3]
 Nyelvem rebeg, de te, ki szívem vizsgálod, :/: 
 Abban oltárodat füstölve találod. 
 Én, ha a napfénybe mártanám is ecsetem, 
 Felséges voltodnak árnyékát sem festhetem;
 A te tisztelőid bár legyenek angyalok, 
 Csak erőtlen hangon dicsértetel általok.
[V4]
 Ki ruházott fényt a sok ezer napokra, :/: 
 Színes sugárokat rakván orcájokra? 
 Ki indítá útnak a számtalan földeket? 
 Ki kötött egymáshoz ennyi ezer testeket? 
 Kimért útjaikon ezeket ki mozgatja? 
 Uram, a te szádnak mindenható szózatja.
[V5]
 Te tartod a zsengés tavasznak kezeit, :/: 
 Míg kiteregeti színes szőnyegeit; 
 Aranyszín ruhát adsz az ért gabonafőre, 
 Fürtökből koronát tűzöl a szőlőtőre, 
 A megfagyott földet hópelyhekbe pólyálod,
 Lakosit élesztő örömökkel kínálod.
[V6]
 Uram, ezer nyelvek kellenének számba, :/: 
 Jóságod csudáit hogy vehessem számba; 
 Még ami gonosz is, használ nékünk más részbe, 
 Istennel nem tartók, ezt vegyétek jól észbe,
 És ha nem vagytok megilletve jóvoltától, 
 Féljetek, mint szökött rabszolgák, haragjától!
[V7]
 Felelj, kételkedő: ki mennydörög ott fent? :/: 
 A szélvész harsogó zúgása kit jelent? 
 A sík tenger vizét ki emeli hegyekké? 
 A szárazföld színét ki süllyeszti völgyekké? 
 Mindegyik éltető elem ím, felemelte 
 Szavát, hogy van Isten: hát mit kételkedel te?
[V8]
 Uram, munkáidról lészen dicséretem, :/: 
 Míg tart az e végre adatott életem. 
 Kérlek, vedd jó néven, ha egy gyarló féregnek 
 Ajkai töredék dicséretet rebegnek! 
 Te látod, mily buzgók bennem az indulatok,
 Melyeket jól érzek, ki nem magyarázhatok.
[V9]
 Ó, ha kivetkezvén e testből idővel, :/:
 Állok széked előtt koronázott fővel, 
 Több lesz énekemben az erő és méltóság,
 Magasztalván téged, ó, felséges valóság. 
 Röpüljetek elő, kívánt idők, sebesen, 
 Hogy örömeimben több változás ne essen!</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>