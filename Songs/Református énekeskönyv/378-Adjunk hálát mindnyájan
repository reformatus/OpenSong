<?xml version="1.0" encoding="UTF-8"?>
<song>
  <title>378-Adjunk hálát mindnyájan</title>
  <lyrics>[V1]
 Adjunk hálát mindnyájan 
 Az Atya Úr Istennek, 
 És mondjunk dicséretet 
 Mi teremtő Istenünknek, 
 Ki egybegyűjte most minket, 
 Hogy ünnepet szenteljünk,
 És szent Igéjével éljünk.
[V2]
 Ó, kegyes Atya Isten, 
 Te vagy Úr mindenekben, 
 Ki megjelentéd magad 
 Szent igédben itt e földön, 
 És sok csudatételidben, 
 A te áldott Fiadban, 
 Mi kegyes Idvezítőnkben.
[V3]
 Légy kegyelmes minékünk 
 A te áldott Fiadért, 
 Az Úr Jézus Krisztusért, 
 Mi szentséges Megváltónkért, 
 És ne állj bosszút mirajtunk 
 A nagy hitetlenségért, 
 Fertelmes sok bűneinkért!
[V4]
 (De szentelj meg bennünket, 
 Bírj és segíts meg minket, 
 Gerjeszd fel mi lelkünket 
 És a mi gyarló szívünket, 
 Hogy téged megismerhessünk, 
 Segítségül hívhassunk, 
 Néked hálákat adhassunk.
[V5]
 Világosíts meg minket 
 A Szentlélek Istennel, 
 Hogy szépen tündököljék 
 Bennünk az evangyéliom, 
 És erősíts meg, Úr Isten, 
 A te áldott Igéddel
 Minden tévelygések ellen!
[V6]
 Te igazgasd elméjét
 És minden tanúságát, 
 Vezéreld útát, nyelvét 
 A mi lelkipásztorinknak, 
 És oktassad elméjüket 
 A te szent beszédedet
 Figyelmesen hallgatóknak.
[V7]
 Tarts meg minden időben 
 Minket az igaz hitben, 
 És igaz értelmében 
 A szent evangyéliomnak; 
 Légyen foganatos köztünk 
 A te kegyes beszéded, 
 És minden jóra intésed.
[V8]
 Hogy sok népek tehozzád 
 Megtérjenek bűnükből 
 És téged szolgáljanak 
 Az ő szívükből-lelkükből; 
 Hogy mindenek imádjanak
 S csak téged tiszteljenek, 
 Hogy örökké élhessenek.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>