<?xml version="1.0" encoding="UTF-8"?>
<song>
  <title>277-Gondviselő jó Atyám vagy</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Gondviselő jó Atyám vagy, 
 Ó, én édes Istenem! :/: 
 Látom én, hogy minden elhagy 
 E világon, csak te nem!
 Hozzád vágyom, benned élek, 
 Üdvöt mástól nem remélek.
[V2]
 Mint az alélt bús virágra 
 Megújító harmatot: :/: 
 Vérző szívem fájdalmára 
 Csak te hintesz balzsamot. 
 Könnyű sorsom terhe rajtam,
 Ha imára nyílik ajkam.
[V3]
 Rám-rám derül ismeretlen
 Utamon egy kis öröm, :/:
 Azt is a te véghetetlen 
 Jóságodnak köszönöm; 
 Hálakönnyem tündöklése
 A te neved hirdetése.
[V4]
 Gyenge vagyok, lankadoznak
 Buzgóságom szárnyai, :/:
 Bármily híven vágyakoznak 
 Színed elé szállani;
 Ó, adj erőt, hogy míg élek,
 Egyedül csak néked éljek!
[V5]
 Ó, add, hogy ha majd bevégzem 
 E mulandó életet, :/: 
 Lelkem tisztán és egészen 
 Egyesüljön teveled.
 El ne vonjon semmi többé, 
 Tied legyek mindörökké!
 </lyrics></song>