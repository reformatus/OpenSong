<?xml version="1.0"?>
<song>
  <title>347. Dicséret</title>
  <lyrics>[V1]
 Jézus, ki a sírban valál, 
 Általad megholt a halál, 
 Az élet pedig feltámadott, 
 Mert szent tested meg nem rothadott.
 ||
 Él a Jézus, a mi fejünk, 
 Keresztyének, énekeljünk, 
 Ülvén húsvét ünnepeket, 
 Új győzedelmi éneket.
[V2]
 Hol van, koporsó, hatalmad? 
 Elveszett nyert diadalmad.
 Hová lőn, ó, halál, a fúlánk, 
 Melyet fensz már régóta reánk? 
 ||
 Már nem rettegünk miatta, 
 Mert Jézus meghódoltatta 
 Ama félelmek királyát, 
 Megnyitván sírjának száját.
[V3]
 Nincs már szívem félelmére 
 Nézni sírom fenekére, 
 Mert látom Jézus példájából, 
 Mi lehet a holtak porából. 
 ||
 Szűnjetek meg, kétségeim, 
 Változzatok félelmeim, 
 Reménységgé s örömökké, 
 Mert nem alszom el örökké.
[V4]
 Sőt hiszem, hogy e tört cserép 
 Edény leend még egyszer ép, 
 És tetemim megépíttetnek, 
 Bár veséim megemésztetnek. 
 ||
 Gyalázat elvettetésem, 
 De pompás lesz kikelésem, 
 Új eget látván ezekkel 
 Az újra megnyílt szemekkel.
[V5]
 Jézus, segíts engem ebben, 
 Hogy éltem folyjék szentebben, 
 És hogy ne menjek ítéletre, 
 Támassz fel engem új életre. 
 ||
 A te lelkednek ereje
 Az új életnek kútfeje; 
 Hogy hát legyek élő személy, 
 Lelked által énbennem élj!
</lyrics>
  <presentation>V1 V2 V3 V4 V5</presentation>
  <backgrounds resize="screen" keep_aspect="true" link="false" background_as_text="true"/>
</song>