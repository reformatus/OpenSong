<?xml version="1.0" encoding="UTF-8"?>
<song>
  <title>286. Dicséret</title>
  <lyrics>[V1]
 Jer, dicsérjük az Istennek Fiát, 
 A szép szűznek áldott szent magzatját, 
 E világnak édes Megváltóját, 
 Bűnösöknek kegyes szószólóját.
[V2]
 Jézus Krisztus, kegyelmes Megváltónk, 
 Úr Istentől adott tanítónk, 
 Szent Atyáddal felséges megtartónk, 
 Szentlélekkel mi megigazítónk!
[V3]
 Téged vallunk hatalmas Istennek, 
 Kezdet nélkül való természetnek, 
 Szent Atyáddal egy örök Istennek: 
 Szentlelkétől lelkeztél Istennek.
[V4]
 Felöltözél az emberi testbe, 
 E világra jövél miközinkbe, 
 Igaz hitet adál mi szívünkbe, 
 Új világot gerjesztél lelkünkbe'.
[V5]
 Szent véreddel minket te megváltál, 
 Bűneinkből szépen kitisztítál, 
 Szentlélekkel megvilágosítál, 
 És Atyádnak kedvébe juttattál.
[V6]
 A keresztfán érettünk meghaltál, 
 Harmadnapra ismét feltámadtál, 
 Mennyországban felmagasztaltattál, 
 Tisztességgel megkoronáztattál.
[V7]
 Azért vallunk téged királyunknak 
 És örökké való főpapunknak, 
 Isten előtt minden gyámolunknak, 
 E világon minden oltalmunknak.
[V8]
 Te vagy nékünk mi nagy igazságunk, 
 Jámborságunk és ártatlanságunk, 
 Te vagy nékünk szentségünk, 
 váltságunk, Isten előtt örök boldogságunk.
[V9]
 Te vagy nékünk a mi reménységünk, 
 Ez világon mi nagy tisztességünk, 
 Isten előtt minden dicsőségünk, 
 Mennyországban örök idvességünk.
[V10]
 Ó, Istennek drága kincstartója, 
 Szentléleknek rajtunk nyugtatója, 
 Nyomorodott árvák megtartója, 
 Mi hitünknek megkoronázója.
[V11]
 Ó, Istennek kedves áldozatja, 
 Kit jó szemmel megtekint az Atya, 
 És megmarad az ő jó illatja, 
 Mindörökké kedves foganatja.
[V12]
 Édes Jézus, Elődbe járulunk, 
 Széked előtt arccal leborulunk, 
 Keservesen tehozzád óhajtunk, 
 És nagy sírván mennybe felkiáltunk.
[V13]
 Adjad nékünk a te Szentlelkedet, 
 Terjesztessed a te szent igédet; 
 Ismerjünk meg mindnyájan tégedet, 
 Dicsérhessük a te szent nevedet.
[V14]
 Tekints reánk most a magas mennyből, 
 Látogass meg királyi székedből, 
 Tégy jól vélünk kegyelmességedből, 
 Ments meg minket keserűséginkből.
[V15]
 Vigasztald meg a mi siralminkat, 
 Teljesítsd bé mi kívánságinkat; 
 Mi is néked hálaadásinkat, 
 Bémutatjuk mi áldozatunkat.
[V16]
 Édes Jézus, néked hálát adunk 
 Jóvoltodért és felmagasztalunk, 
 Ajándékot elődbe mutatunk, 
 Dicséretet te nevedre mondunk.
[V17]
 Dicsértessék az Atya Úr Isten, 
 Dicsértessék a Fiú Úr Isten, 
 Dicsértessék a Szentlélek Isten, 
 Szentháromság egy örök Úr Isten!</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>