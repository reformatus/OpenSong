<?xml version="1.0" encoding="UTF-8"?>
<song>
  <title>476. Dicséret</title>
  <lyrics>[V1]
 Siess nagy Úr Isten én segítségemre. 
 És légy figyelmetes az én beszédemre. 
 Emlékezzél reá szent Ígéretedre. 
 Hajtsad füleidet én könyörgésemre.
[V2]
 Hitből, tiszta szívből azért arra kérlek: 
 Engedd, szent igédből hogy ismerhesselek, 
 Teljes életemben hogy dicsérhesselek; 
 Minden dolgaimban téged nézhesselek.
[V3]
 Az én életemet tartsd meg szent nevedért, 
 A te szent Fiadnak kedves szerelméért; 
 Nagy hálákat adok tenéked ezekért, 
 Ha meghallgatsz. Uram, engem jóvoltodért.
[V4]
 Nem kérem a végre hosszú életemet,
 Hogy itt e világon hizlaljam testemet, 
 Sem hogy öregbítsem híre­met-nevemet, 
 De hogy dícsérhessem te Istenségedet.
[V5]
 Világi életem csak árnyék énnékem, 
 Mint a szép folyóvíz, elmúlik éntőlem, 
 De a te országod örök lakóhelyem, 
 Melybe Jézus Krisztus által helyheztetem.
[V6]
 Szent Fiad vállára rakád büneimet, 
 Ördög rabságából megváltál engemet, 
 Érette fiaddá fogadál engemet, 
 Örökössé tevél, mint édes gyermeket.
[V7]
 Bízvást merek azért néked könyörögni, 
 Az én ajakimmal áldozatot tenni; 
 Mint kegyes Atyámmal, te veled szólani, 
 Minden szükségemet szépen megbeszélni.
[V8]
 A te népeidet, Uram, immár szánd meg, 
 Súlyos ostorodat tőlünk immár vond meg, 
 Te nagy haragodat, szent Atyánk, enyhítsd meg: 
 Gyülekezetedet immáron építsd meg!
[V9]
 Rútságát btinünknek Úr Isten, ne nézzed, 
 Hanem szent Fiadnak halálát tekintsed, 
 És áldozatjának szent érdemét nézzed: 
 Szegény fiaidat immár megsegéljed.
[V10]
 A te jóvoltodért mindörökké áldunk, 
 Irgalmas­ságodért is felmagasztalunk.
 Háládatlanságot távoztass el tőlünk, 
 Új és tiszta szívet teremts már mi bennünk!
[V11]
 Tied legyen, Isten, mindenben dicsőség 
 A te szent Fiaddal, és minden tisztesség, 
 Szentlélek Istennel egyenlő felségben, 
 A Szentháromságban mind örökké, Amen.</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>