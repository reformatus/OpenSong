<?xml version="1.0" encoding="UTF-8"?>
<song>
  <title>304-Kapuk emelkedjetek</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Kapuk, emelkedjetek! 
 Kiáltó szó hallik, 
 Ím, jő fejedelmetek,
 Az idő hajnallik: 
 Harmattal rakott feje, 
 Véle sok áldása,
 Bétölt teljes ideje, 
 Hogy minden test lássa.
[V2]
 Ímhol jő a Vőlegény, 
 Lelkem, menj elébe, 
 Keresd nyugtod, mint szegény, 
 Gazdag kebelébe . 
 Kedves vendéget várok, 
 Szívem ajtajárul 
 Hulljanak a závárok,
 Mert már közel járul.
[V3]
 Már az ég harmatozzon,
 A föld igazságot,
 Mint bő gyümölcsöt, hozzon: 
 Indíts vigasságot,
 Ó, kegyes Immánuel, 
 Mert várlak valóba ; 
 Ó, te kisded Sámuel,
 Jöjj el már Silóba!
[V4]
 Az utat egyengessed,
 Szívemben a mérget
 S ürömgyökért égessed, 
 Lelkemről a kérget, 
 A keménységet vedd ki,
 Hogy meglágyulhassak,
 A gazt s gerendát szedd ki 
 Szememből, hogy lássak.
[V5]
 Az Illésnek lelkével
 Ruházz fel engem is, 
 Szent szerelmed tüzével
 Égjen én lelkem is. 
 Áldj meg oly kegyességgel,
 Hogy higgyek és szóljak,
 Hűségedre hűséggel
 Másokat unszoljak.
[V6]
 Isten Báránya, jövel, 
 Mutasd szelídséged; 
 Uram, felemelt fővel 
 Várom idvességed. 
 Igazság napja, támadj,
 Adj világosságot, 
 Magamnak nincs: reám adj 
 Örök igazságot.
[V7]
 Dávid gyökere s ága, 
 Fényes hajnalcsillag, 
 Pogányok kívánsága, 
 megígért áldott mag;
 Isai törzsökéből 
 Származott vesszőszál: 
 Nékem Atyád kedvéből 
 Erős torony s kőszál!
[V8]
 Bennem az Úr temploma 
 Általad készüljön, 
 Vesszen a bűnnek nyoma, 
 Lelked újjászüljön. 
 Méltóztass személyedre 
 E gyarló világon,
 Dicső jelenlétedre 
 Dűljön le a Dágon.
[V9]
 Tégy szívedre pecsétül, 
 Bélyegül karodra: 
 Így lelked erejétül 
 Élek csak számodra.
 Mindvégig velem maradj 
 Mennyei erővel, 
 Holtom óráján ne hagyj,
 Jövel, Ámen, jövel!
 </lyrics></song>