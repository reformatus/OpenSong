<?xml version="1.0" encoding="UTF-8"?>
<song>
  <title>207. Dicséret</title>
  <lyrics>[V1]
 Seregeknek hatalmas nagy királya, 
 Könyörgésem székedet megtalálja, 
 Mert szívemet sok bú állja, 
 Olyan bűntől, mint megterhelt gálya.
[V2]
 Ím, előtted megaláztam magamat, :/:
 Földre hajtván szomorodott orcámat; 
 Halld meg, Atyám, csendes szómat,
 Add meg szívből kívánt lelki jómat.
[V3]
 Ne vess el hát az én sok bűneimért, :/:
 Ne is büntess háládatlanságomért, 
 De sőt inkább szent Fiadért, 
 Kegyelmezz meg érdemes kínjáért.
[V4]
 Kihez hajtsam búba merült fejemet? :/:
 Ki tölti bé megsebhedett szívemet? 
 Ha te is elhagysz engemet, 
 Elveszek, ha nem szánod lelkemet.
[V5]
 Az én lelkem reszket előtted állván, :/:
 Mint a gyenge levél nyárfának ágán,
 Ellened tett bűnöm látván, 
 Gyászban járván sír s kegyelmet kíván.
[V6]
 Gyakran szívből folyamodom elődbe, :/:
 Könyörgésem hasson fel az egekbe; 
 Uram, hadd jusson elődbe, 
 Vétkeimet temesd a tengerbe.
[V7]
 Örök Isten, felette irgalmas vagy, :/:
 Megtérőkhöz kegyelmed is igen nagy; 
 Engem, talpig bűnöst ne hagyj, 
 Vigasztalást inkább szívemnek adj.
[V8]
 Engem bűnöst hiszen földből formáltál, :/: 
 Töredelmes cserép helyre állattál, 
 Sokszor sok bűnért sujtoltál, 
 Addig vertél, míg hozzád hajtottál.
[V9]
 Reám vigyázz a szép felvont egekből, :/: 
 Dicsőséges királyi szent székedből; 
 Halld meg, mert könyörgök szívből, 
 Mosogass meg undok vétkeimből.
[V10]
 Gyarló szívem magasztalja nevedet, :/: 
 Hogy pokolra nem eresztéd lelkemet; 
 Megbocsátád vétkeimet, 
 Melyért áldlak, édes Istenemet.
</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>