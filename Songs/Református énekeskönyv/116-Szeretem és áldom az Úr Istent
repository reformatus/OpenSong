<?xml version="1.0" encoding="UTF-8"?>
<song>
  <title>116-Szeretem és áldom az Úr Istent </title>
  <lyrics>[V1]
 Szeretem és áldom az Úr Istent, 
 Mert meghallgatá az én beszédemet,
 Könyörgésemre hajtá kegyes fülét, 
 Melyért imádom őtet naponként.
[V2]
 Midőn a halál körülvőn engem 
 És csaknem szörnyű kötelibe ejte, 
 A pokol kínja engemet rettente, 
 Nagy volt bánatom és nagy sérelmem:
[V3]
 Segítségül hívám az Úr nevét: 
 Lelkemet tartsd meg! ottan megsegíte; 
 Az Úr igaz, hív, és nagy ő jó kedve, 
 Ő megőrzi az együgyűeket.
[V4]
 Nagy nyavalyámban mikor én valék, 
 Ottan megmenté nyomorult életem. 
 Légy csendességben te azért, én lelkem, 
 Látván kegyelmét szent felségének!
[V5]
 Te megmentél a haláltól engem, 
 Szemem sírástól, lábamat eséstül; 
 Az élők földén járok szünetlenül 
 A te színed előtt, én Istenem.
[V6]
 Hittem Istenben, mikor így szólék, 
 Én szegény lelkem vala nagy ínségben, 
 És ezt mondám én csüggedezésemben, 
 Hogy hazugok már minden emberek.
[V7]
 Mit adjak az Úrnak jótettiért? 
 A hálaadó pohárt én felveszem, 
 És az Úr jótéteményét hirdetem, 
 Szent nevét áldom segítségiért.
[V8]
 Fogadásom az egész nép előtt 
 Hálaadással megadom nékie. 
 A híveknek halála, minden higgye, 
 Drágalátos az Úr szeme előtt.
[V9]
 Imádlak téged, Idvezítőmet, 
 Ki engem választál szegény szolgádnak; 
 Nékem, szolgáló leányod fiának, 
 Föloldozád minden kötelimet.
[V10]
 Áldozom néked hálaadással,
 Nevedet minden nép előtt hirdetem, 
 És fogadásom, mit előtted tettem,
 Megállom minden előtt vígsággal. </lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>