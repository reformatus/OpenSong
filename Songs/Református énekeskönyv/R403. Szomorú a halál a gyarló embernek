<?xml version="1.0" encoding="UTF-8"?>
<song>
  <title>403. Dicséret</title>
  <lyrics>[V1]
 Szomorú a halál a gyarló embernek, 
 Halál követétől mindenek rettegnek,
 Kiváltképpen kik e világban örülnek, 
 Nehéz e világtól megválni ezeknek.
[V2]
 Többet higgy a jégen rajzolt írásoknak, 
 Mint a csalárd világ sok biztatásának, 
 Szép szín alatt közli kis részét javának, 
 De semmit sem hihetsz állandóságának.
[V3]
 Romlandó az élet s csak veszendő hívság, 
 Hamar elenyészik, mint a gyenge virág, 
 Minden ékessége csak nagy sanyarúság: 
 Helyette vár reád a fényes mennyország.
[V4]
 Azért, gyarló világ, már maradj magadnak, 
 Ám tartsd barátidnak, kik benned vigadnak, 
 Tovább követője nem leszek utadnak, 
 Nem leszek bús rabja mulandó javadnak.
[V5]
 Tudom, kinek hittem és kinek szolgáltam, 
 Kit szeretett lelkem, kihez folyamodtam, 
 Kit hívtam Uramnak, ki mellett harcoltam, 
 Azért hűségemnek jutalmát találtam.
[V6]
 Elértem hitemnek egyetlenegy célját, 
 Vitézkedésemnek reménylett pálmáját, 
 Az örök életnek drága koronáját, 
 Hogy abban tiszteljem a mennyek királyát.
[V7]
 Ó, édes Megváltóm, ne nézd bűneimet, 
 Sok ellened való cselekedetimet, 
 Idvességem árát: tekintsd érdemedet, 
 Jövel, Jézus Krisztus, vedd hozzád lelkemet!
[V8]
 Igazságod szerint ne ítélj meg engem, 
 Mert semmi kegyelmet nem talál érdemem, 
 Nem lehet kívüled soha idvességem: 
 Jövel, Jézus Krisztus, édes reménységem!
[V9]
 Elvégeztem immár pályafutásomat, 
 E világon való zarándoklásomat, 
 Megtartottam hitem s igaz vallásomat: 
 Jövel, Jézus Krisztus, add meg koronámat!
</lyrics>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <linked_songs/>
  <tempo></tempo>
  <time_sig></time_sig>
  <backgrounds resize="screen" keep_aspect="false" link="false" background_as_text="false"/>
</song>