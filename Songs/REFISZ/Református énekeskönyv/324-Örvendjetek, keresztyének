<?xml version="1.0" encoding="UTF-8"?>
<song>
  <title>324. Örvendjetek, keresztyének</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Örvendjetek, keresztyének, 
 Nyíljatok meg nyelvek és szívek,
 Az idvesség Istenének 
 Mondjatok áldást, minden hívek!
 Felváltatott nagy örömmel 
 A haláltól való félelem, 
 Mit véghetetlen érdemmel 
 Meggyőz az isteni kegyelem.
[V2]
 A Megtartó ma született, 
 Az örök Isten emberré lett,
 És ma visszaszerztetett
 Az igazság s elvesztett élet.
 Kiküldé szerelmes Fiát 
 Istenünk a teljes időben,
 Hogy a kezes a bűn díját
 Fizesse s szenvedje testében.
[V3]
 Ó, imádandó titkai
 Ama békesség tanácsának,
 Ó, nagyhatalmú dolgai 
 A menny és föld szabad Urának!
 Aki által teremtetett
 S lett minden serege az égnek,
 Az Ige testté született,
 Személye az egy Istenségnek.
[V4]
 Ennek örülnek az egek,
 A titkok mélységén bámulnak,
 Hirdetik angyal-seregek Jézust,
 s előtte leborulnak.
 A Magasságost tisztelik,
 A földön békességet zengnek,
 És ünnepnappá szentelik
 Megjelenését az Istennek.
[V5]
 Áldom én is szent nevedet,
 Én királyom, szenteknek szente,
 És vígan ülöm ünneped,
 Ó Jézus, Istennek felkentje!
 Magasztalom Felségedet 
 És imádlak szent félelemmel, 
 De egyszersmind szerelmedet 
 Megölelem igaz hitemmel.</lyrics></song>