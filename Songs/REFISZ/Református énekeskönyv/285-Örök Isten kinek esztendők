<?xml version="1.0" encoding="UTF-8"?>
<song>
  <title>285-Örök Isten kinek esztendők</title>
  <author></author>
  <copyright></copyright>
  <hymn_number></hymn_number>
  <presentation></presentation>
  <ccli></ccli>
  <capo print="false"></capo>
  <key></key>
  <aka></aka>
  <key_line></key_line>
  <user1></user1>
  <user2></user2>
  <user3></user3>
  <theme></theme>
  <tempo></tempo>
  <time_sig></time_sig>
  <lyrics>[V1]
 Örök Isten, kinek esztendők
 Nincsenek létedben, :/: 
 Jelen vannak múltak, jövendők
 Egy tekintésedben; 
 Minket pedig, mihelyt születünk,
 Már a koporsó vár, 
 A bűn miatt lefoly életünk 
 a halál velünk jár. 
[V2]
 Ó, mely sokan elaluvának
 A múlt esztendőbe’! :/:
 Kik nálunknál jobbak valának, 
 Szálltak temetőbe,
 Minket pedig, kedvező Atyánk, 
 Eddig takargattál, 
 S ez új esztendőt derítvén ránk, 
 Erre eljuttattál.
[V3]
 Uram, a te lelked ereje 
 Vélünk ily jót tégyen, :/: 
 Hogy jókedvednek esztendeje
 Ez az új is légyen; 
 Atyai karoddal forgassad 
 A mi dolgainkat, 
 Dicsőségedre igazgassad
 Minden szándékinkat.
[V4]
 Adj minékünk megújult szívet
 És új indulatot, :/:
 Tehozzád mindenekben hívet 
 És szent akaratot. 
 Újítsd meg rajtunk a te képed,
 Mely áll szent életben,
 Hogy lehessünk választott néped, 
 Élvén szeretetben.
[V5]
 Ez esztendőt testi jókkal is,
 Uram, koronázzad, :/:
 A szükséges mulandókkal is 
 Házunk felruházzad; 
 Földünket bő gyümölcsözéssel
 Munkálkodásunkra 
 Áldd meg, hogy szükséges terméssel
 Szolgáljon javunkra.
[V6]
 Kegyelmed s áldásod újítsad
 Te szent egyházadon: :/: 
 Közelebbről azt szaporítsad 
 Itt lévő nyájadon. 
 Gátold hazánkban áradását 
 A sok gonoszságnak,
 Fordítsd el eshető romlását 
 Nemzetnek, országnak.
[V7]
 Tekintsd meg a szűkölködőket, 
 Légy az árvák atyja, :/: 
 Vigasztalja a kesergőket 
 Szád édes szózatja, 
 Akik betegágyukban nyögnek,
 Vidámítsd lelküket; 
 Ínségükben kik könyörögnek, 
 Add meg kérésüket,
[V8]
 Végre midőn mind megavúlunk 
 Az esztendeinkkel, :/: 
 Egymás után mi is kimúlunk 
 Emlékezetinkkel:
 Uram, sorsunkon könyörülvén,
 Vigy a dicsőségbe, 
 Minden bűnünket eltörölvén, 
 Újíts meg az égbe’!
 </lyrics></song>