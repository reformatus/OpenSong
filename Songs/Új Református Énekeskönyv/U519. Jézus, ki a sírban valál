<?xml version="1.0"?>
<song><title>519. Jézus, ki a sírban valál</title><lyrics>[V1]
 Jézus, ki a sírban valál,
 Általad meghalt a halál,
 Az élet pedig feltámadott,
 Mert szent tested meg nem rothadott.
 Él a Jézus, a mi fejünk,
 Keresztyének, énekeljünk,
 Ülvén húsvét ünnepeket,
 Új győzedelmi éneket.

[V2]
 Hol van, koporsó, hatalmad?
 Elveszett nyert diadalmad.
 Hová lett, ó, halál, a fullánk,
 Melyet fensz már régóta reánk?
 Már nem rettegünk miatta,
 Mert Jézus meghódoltatta
 Ama félelmek királyát,
 Megnyitván sírjának száját.

[V3]
 Nincs már szívem félelmére
 Nézni sírom fenekére,
 Mert látom Jézus példájából,
 Mi lehet a holtak porából.
 Szűnjetek meg, kétségeim,
 Változzatok, félelmeim,
 Reménységgé, örömökké,
 Mert nem alszom el örökké.

[V4]
 Sőt, hiszem, hogy e tört cserép
 Edény leend még egyszer ép,
 És tetemim megépíttetnek,
 Bár veséim megemésztetnek.
 Gyalázat elvettetésem,
 De pompás lesz kikelésem,
 Új eget látván ezekkel
 Az újra megnyílt szemekkel.

[V5]
 Jézus, segíts engem ebben,
 Hogy éltem folyjék szentebben,
 És hogy ne menjek ítéletre,
 Támassz fel engem új életre.
 A te Lelkednek ereje
 Az új életnek kútfeje;
 Hogy hadd legyek élő személy,
 Lelked által énbennem élj!

</lyrics></song>