<?xml version="1.0"?>
<song><title>690. Jézus Krisztus, szentek reménye</title><lyrics>[V1]
 Jézus Krisztus, szentek reménye, Híveid gondviselője,
 Benned bízók szent Istene!

[V2]
 Áldattassék, Uram, szent neved, Mindenektől Istenséged,
 Mitőlünk is azt érdemled.

[V3]
 Kárhozattól ma is lelkünket, És veszélytől mi testünket,
 Megtartottad életünket.

[V4]
 Ételünket és italunkat Megadtad, és munkáinkat,
 Megáldottad dolgainkat.

[V5]
 Ez éjjel is mi életünket, Istenünk, a mi lelkünket,
 Ajánljuk néked testünket.

[V6]
 Parancsoljad szent angyalidnak, Hogy azok tábort járjanak,
 Mi mellettünk vigyázzanak.

[V7]
 A sötétségnek fejedelme, Lelkünk-testünk ellensége:
 Ne ártson ördög serege.

[V8]
 Jézus Krisztus, igazság napja: Ez éjszakában csillaga,
 Légy lelkünk fényes hajnala!

[V9]
 Uram, ébressz fel egészségben, Lelki-testi békességben,
 Hogy reggel téged örömben

[V10]
 Dicsérhessünk te szent Atyáddal, És a Szentlélek Istennel
 Tisztelhessünk teljes szívvel.

</lyrics></song>