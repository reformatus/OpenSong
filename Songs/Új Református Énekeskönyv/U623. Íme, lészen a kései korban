<?xml version="1.0"?>
<song><title>623. Íme, lészen a kései korban</title><lyrics>[V1]
 Íme, lészen a kései korban,
 Hogy az Úr hegye áll hegyek orma felett.
 Sion szent helye, temploma ott van,
 ||
 Csoda fénye betölti a földet, eget;
 Örök otthona lesz ez a népnek:
 Aki vágyik az Úrra, betérhet.
[V2]
 Nosza, jöjjetek el, jövevények,
 Akik messzire jártok: az Úr hazavár!
 Neki zengjen a szép örömének:
 ||
 Sosem árt a halál, hisz az Úr a Király!
 Keze el nem ereszt soha többé.
 Legyen áldott az Isten örökké!
[V3]
 Ha az Úr közel, hallgat a fegyver,
 Ha az Úr szava szól, belereng a világ,
 Ha az Úr ítél, semmi az ember,
 ||
 De ő megkönyörült, ideadta Fiát.
 Vele győztek a mennyei fények,
 Vele itt az ígért örök élet!
</lyrics></song>