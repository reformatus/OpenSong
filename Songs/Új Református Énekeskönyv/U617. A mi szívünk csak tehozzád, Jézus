<?xml version="1.0"?>
<song><title>617. A mi szívünk csak tehozzád, Jézus</title><lyrics>[V1]
 A mi szívünk csak tehozzád, Jézus, Isten Báránya,
 Óhajtozik, híveidnek drága fényes aranya,
 Mert halálunk megrontója, Örök életnek adója
 Vagy egyedül, Krisztusunk, Üdvözítő Jézusunk.

[V2]
 Csudálkozván nézi elménk Atyádnak nagy szerelmét,
 Álmélkodván is szemléli hozzánk való jó kedvét,
 Melyet abban megmutatott, Hogy minékünk téged adott;
 Azért, édes Krisztusunk, Vagy szerelmes Jézusunk.

[V3]
 Szegény bűnös embereknek üdvösséges reménye,
 Benned hívőknek öröme, boldogsága, szépsége:
 Jövel, jövel hozzánk, kérünk, Mindenkoron légy mivélünk,
 Mert csak te vagy Krisztusunk És kegyelmes Jézusunk.

[V4]
 Reád bízzuk mi magunkat itt, ez árnyékvilágban,
 Üdvözítő szeretettel könyörülj fiaidon.
 Légy vezérünk, oltalmazónk, Kegyes mesterünk, tanítónk,
 Édes Atyánk, Krisztusunk, Gondviselő Jézusunk.

[V5]
 Erősítsd bennünk hitünket, üdvösségünk eszközét,
 Vesd tengerbe bűneinket, kerüljük pokol tüzét.
 Így mi halálunk óráján, Életünknek végső táján,
 Lelkünket, ó, Krisztusunk, Vedd kezedbe Jézusunk.

[V6]
 Nincsen nékünk itt e földön maradandó városunk,
 Hanem repeső elmével jövendőt óhajtozunk,
 Ott sok ezer angyalokkal, Téged áldunk szent Atyáddal:
 Méltó vagy, ó, Krisztusunk, Erre, édes Jézusunk.

[V7]
 Hozzád hajtjuk csak fejünket, ó, mi édes Megváltónk,
 Koporsónkba ha beszállunk, ott is légy gyámolítónk.
 Benned édesen aluszunk, Eljöveteledig nyugszunk,
 És örökké, Krisztusunk, Véled élünk, Jézusunk.

[V8]
 Zörgetőknek megnyittatik kegyelemnek ajtaja;
 Megígérte az Úr Jézus, hogy kérésünk megadja.
 Jövel, Jézus, és ne késsél, Már mellőlünk el ne térjél:
 Üdvözíts, ó, Krisztusunk, Mi kegyelmes Jézusunk!

</lyrics></song>