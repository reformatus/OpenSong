<?xml version="1.0"?>
<song><title>48. Nagy az Úr méltóságában</title><lyrics>[V1]
 Nagy az Úr méltóságában, Az Isten szent városában,
 Ahol lakozik dicsősége, És dicsértetik ő szent neve.
 A szent Sionnak hegyén, Annak északi szélén,
 E gyönyörűséges helyen, Ahol helyeztetett szépen
 A nagy királynak városa, Melynek nincs e földön mása.

[V2]
 Itt jól ismerik házanként, Mint menedéket az Istent,
 Mert a királyok egybegyűltek, És ők sereggel előjöttek;
 Erősen megszállották, Hogy bevegyék, elszánták.
 De ottan megrettenének, Megfutamodni kezdének,
 Város mellől elállának, Nagy rettegve szaladának.

[V3]
 Nagy félelme lőn azoknak, Mint gyermekszülő asszonynak,
 És mint a hajó a szélvészben, Ha napkeleti szél fúj szörnyen.
 Ezt mi szemünkkel látjuk, Mint azelőtt hallottuk,
 Városában az Istennek, Melyet őneki szenteltek,
 Mit magának foglalt Isten, Hogy néki szolgáljon minden.

[V4]
 Mit megerősített Isten, Hogy romlása ne lehessen.
 Nézünk itt te kegyességedre Szent templomodnak közepette.
 Dicsőséges szent neved Mind e földre kiterjed;
 Ekképp a te dicséreted Nagy messzire kiterjeszted;
 Jobbod teljes igazsággal, Mindenben irgalmassággal.

[V5]
 Örül a Sionnak hegyi És a Júdának leányi,
 Te igaz ítéleteiden Szíve szerint örvendez minden.
 A Siont járjátok meg, Tornyait lássátok meg,
 Mert igaz és hű az Isten, Ki minket minden időben
 Megtart, vezérli éltünket, Mindhalálig őriz minket.

</lyrics></song>