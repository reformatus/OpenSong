<?xml version="1.0"?>
<song><title>291. Hű pásztorunk, vezesd a te árva nyájadat</title><lyrics>[V1]
 Hű pásztorunk, vezesd a te árva nyájadat,
 E földi útvesztőben te mutass jó utat;
 Szent nyomdokodba lépve, a menny felé megyünk,
 Ó, halhatatlan Ige, vezérünk, Mesterünk.

[V2]
 Mert boldog az az ember, ki dicsér tégedet,
 És kóstolgatja mindennap szent beszédedet;
 Hát legeltessed igéddel bolygó nyájadat,
 És terelgessed Lelkeddel juhocskáidat.

[V3]
 Szentlelkedet töltsd ránk ki, mint hajnal harmatát,
 És adj fejünkre tőled nyert ékes koronát,
 Hogy áldozatra felgyúlt, megszentelt életünk
 Oltárodon elégjen, Királyunk, Mesterünk!

</lyrics></song>