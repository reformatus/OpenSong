<?xml version="1.0"?>
<song><title>361. Üdvösségünk, váltságunk</title><lyrics>[V1]
 Üdvösségünk, váltságunk, 
 Jézus! hozzád kiáltunk; 
 Midőn a kegyelem asztalához lépünk: 
 Jövel, maradj mivélünk!

[V2]
 Nagy volt szüleink bűne, 
 De Atyád könyörüle; 
 És az örök halál tüzéből megváltott 
 Engesztelő halálod.

[V3]
 Ez a terített asztal 
 Bűneinkben vigasztal: 
 Hogy könyörülsz rajtunk, s kegyelmed velünk lesz, 
 Ha bízunk érdemedhez.

[V4]
 Szent testednek jegyei 
 Annak itt a jelei: 
 Hogy csak az igazán megtérő találhat 
 Üdvösséget tenálad.

[V5]
 Vérednek kiömlése 
 Bűneink eltörlése; 
 Emlékeztess, midőn ajkunk a bort issza: 
 Légyen éltünk szent s tiszta!

[V6]
 Jézus! a te véred szent! 
 Légyen szívünk bűntől ment; 
 Mert örök életet veled az remélhet, 
 Ki megveti a vétket.

[V7]
 Szent törvényed fáklyája 
 Világoljon pályánkra! 
 Mert e földi úton, tudjuk, el nem téved, 
 Ki híven követ téged.

[V8]
 Fogjad azért kezünket, 
 S magad vezérelj minket; 
 Mert a te utadon Istenünkhöz vezet 
 A hit, remény, szeretet.

[V9]
 Ha szemeink meglátnak 
 Jobbján te szent Atyádnak: 
 Ott a Szentlélekkel örök egyességben 
 Üdvözíts majd az égben!

</lyrics></song>