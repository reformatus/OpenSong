<?xml version="1.0"?>
<song><title>409. Jer, dicsérjük e szent napon a mi Urunkat</title><lyrics>[V1]
 Jer, dicsérjük e szent napon a mi Urunkat.
 Bizony méltó dicséretünkre, nagy tisztességre.
 Mert született ez nap nékünk üdvösségünkre.
[V2]
 Vigasságnak és örömnek ez a nagy napja,
 Min örülnek mind az angyalok, no azért mi is
 Adjunk hálát e gyermeknek mint mi Urunknak.
[V3]
 Atya Isten ő szent Fiát nem azért küldé,
 E világot hogy megítélje és elveszítse,
 De megtartsa, szabadítsa és üdvözítse.
[V4]
 Bizonyságul e világra azért születék,
 Hogy azok, kik teljes lélekkel őbenne hisznek,
 Örök életet várjanak, Istent nézhessék.
[V5]
 Azért higgyen minden ember Jézus Krisztusban,
 Mert kik bíznak Ő érdemében, születésében,
 Nem kárhoznak el, sőt véle örülnek mennyben.
[V6]
 Ó, te, áldott Üdvözítő, Úr Jézus Krisztus,
 Hálát adunk e nap tenéked, és kérünk téged,
 Tieidet magas mennyből hogy megtekintsed.
[V7]
 Adjad nékünk ajándékul te Szentlelkedet,
 Hogy örökké vallhassunk téged, és dicsérhessünk;
 Holtunk után mennyországban téged láthassunk.
[V8]
 Dicsértessék Szentháromság e mai napon,
 Atya, Fiú és a Szentlélek: egy bizony Isten;
 Dicséretet néki mondjunk örökké. Ámen.
</lyrics></song>