<?xml version="1.0"?>
<song><title>609. Gyarló testünk porrá lészen</title><lyrics>[V1]
 Gyarló testünk porrá lészen,
 Mivel porból vétetett.
 A halál vár kit-kit készen,
 Mert halálra született.
 ||
 A bennünk levő bűnért
 Ezzel fizetjük a bért:
 Minden nap, sőt minden óra
 Emlékeztet koporsóra.
[V2]
 Sírva jöttünk e világra.
 Sírás közt költözünk el.
 De ha jutunk boldogságra,
 Semmit se vesztettünk el.
 ||
 Bár panasz tölti szánkat,
 Míg megfutjuk pályánkat,
 Bár e földön csak bujdosunk:
 Lesz mennyben örök városunk.
[V3]
 Hadd menjen hát kiköltözött
 Lelkünk jobb hazájába.
 Testünk a halottak között
 Hadd nyugodjék sírjába’:
 ||
 Nem alszik el örökre,
 Még boldogabb időkre
 Tartatik a sír fenekén,
 Biztatást innen veszek én.
[V4]
 Eljön egykor amaz óra,
 Melyben a gyász-sírhalmok
 Megnyílnak trombitaszóra,
 S elvész minden hatalmok.
 ||
 Akkor majd lelkünk, testünk
 Elveszi, mit kerestünk;
 Szemünk téged is meglát ott,
 Kit most innen elbocsátott.
</lyrics></song>