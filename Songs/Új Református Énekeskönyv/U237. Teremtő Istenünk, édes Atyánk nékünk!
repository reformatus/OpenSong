<?xml version="1.0"?>
<song><title>237. Teremtő Istenünk, édes Atyánk nékünk!</title><lyrics>[V1]
 Teremtő Istenünk, édes Atyánk nékünk!
 Hatalmas vagy, irgalmad nagy:
 Ínségemben, szükségemben, kérlek, engem ne hagyj!
[V2]
 Szívem benned bízik, hozzád fohászkodik;
 Nézz csendesen, kegyelmesen,
 Fájdalmimon, bánatimon könyörülj kegyesen.
[V3]
 Tudom, hogy kegyelmed enyhít mindeneket,
 Bús szíveket, sebeseket,
 Szegénységben, betegségben ellankadt fejeket.
[V4]
 Jelen van az idő, hogy te, jó segítő,
 Meghallgatod siralmimat,
 Nékem adod tanácsodat, mert tudod sorsomat.
[V5]
 Megváltó Istenünk, szabadító Urunk:
 Vagy paizsom, fő orvosom,
 Reménységem, üdvösségem és gyönyörűségem.
[V6]
 Azért, ó, Jézusom, legbölcsebb orvosom,
 Siess, siess, és lelkemnek,
 Segítője légy testemnek, elepedt szívemnek!
[V7]
 Nálad lehetetlen, tudom, semmi sincsen.
 Nyújtsd kezedet: bús szívemet,
 Erősítsd bágyadt lelkemet, mert áldlak tégedet.
[V8]
 Szentlélek Istenünk, vigasztaló Urunk:
 Bátoríts meg, oltalmazz meg,
 Igaz hitben, szerelmedben minden jókkal áldj meg!
[V9]
 Keresztemben tűrést, adj boldog szenvedést,
 Hogy abban ne zúgolódjam,
 És búban ne tántorodjam, hozzád folyamodjam.
[V10]
 Légy erős gyámolom, csak rád támaszkodom.
 E világi életemben,
 Halálom után mennyégben véled legyek. Ámen.
</lyrics></song>