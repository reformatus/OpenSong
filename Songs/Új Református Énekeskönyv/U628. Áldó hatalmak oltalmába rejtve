<?xml version="1.0"?>
<song><title>628. Áldó hatalmak oltalmába rejtve</title><lyrics>[V1]
 Áldó hatalmak oltalmába rejtve
 Csak várjuk békén mindazt, ami jő.
 Mert Isten őriz híven reggel, este,
 Ő hű lesz, bármit hozzon a jövő.

[V2]
 Ha gyötri, bántja szívünket a régi,
 És múlt napoknak terhe ránk szakad,
 Megrettent lelkünk vigaszodat kéri,
 Mit nékünk szerzett, Atyánk, szent Fiad.

[V3]
 S ha szenvedések kelyhét adod inni,
 Mely színig töltött, keserű, nehéz,
 Te segíts békén, hálával elvenni,
 Hisz áldva nyújtja hű atyai kéz!

[V4]
 És ha az úton örömöt adsz nékünk,
 Ha szép napod ragyogva ránk nevet,
 Biztasson, intsen sok nehéz emlékünk,
 Hogy életünket szenteljük neked!

[V5]
 A csend köröttünk mélyen szerteárad.
 Hadd halljuk azt a tiszta éneket,
 Amely betölti rejtett, szép világod,
 Hol téged dicsér minden gyermeked!

</lyrics></song>