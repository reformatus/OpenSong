<?xml version="1.0"?>
<song><title>717. Ó, hova visz az út</title><lyrics>[V1]
 Ó, hova visz az út:
 Nagy rohanásban élek,
 Már nem is látlak téged,
 Ó, hova visz az út?
[V2]
 Mert körülvesz a bűn,
 A kezeimben vétek,
 Már magamtól is félek,
 Mert körülvesz a bűn.
[V3]
 Jaj, láss meg, égi szent!
 És halld meg sikoltásom,
 Hogy arcodat meglássam,
 Jaj, láss meg, égi szent!
[V4]
 Szót hallok, tiszta szót:
 „A földre jöttem érted,
 És megtisztítlak téged.”
 Szót hallok, tiszta szót.
[V5]
 Ím, így szeret az Úr,
 Hát zendülj szívem, ajkam,
 Hisz megkönyörült rajtam,
 Ím, így szeret az Úr.
</lyrics></song>