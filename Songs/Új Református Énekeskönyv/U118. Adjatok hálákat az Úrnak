<?xml version="1.0"?>
<song><title>118. Adjatok hálákat az Úrnak</title><lyrics>[V1]
 Adjatok hálákat az Úrnak,
 Mert nagy az ő kegyessége,
 És nagy volta szent irgalmának
 Megmarad most és örökre!
 ||
 Izráel, bátorsággal mondjad,
 Hogy megáll kegyelmessége;
 Irgalmas voltáról azt valljad,
 Hogy megmarad mindörökre!
[V2]
 Mondjad bízvást, Áronnak háza,
 Hogy az Úrnak ő jókedve,
 És megmarad irgalmassága
 Most és örökkön örökre.
 ||
 Istenfélők, mondjátok mostan,
 Hogy az Úrnak kegyessége
 Megmarad ő teljes voltában
 Ettől fogva mindörökre.
[V3]
 Az Úrhoz én nagy ínségemben
 Könyörögvén felkiálték,
 És meghallgata kérésemben,
 Tőle segedelmet nyerék.
 ||
 Az Úr Isten vagyon énvélem,
 És tőlem máshová nem tér,
 Hát kitől kelljen nékem félnem,
 Mit árthat nékem az ember?
[V4]
 Jelen vagyon velem az Isten,
 Köztük, kik engem segítnek.
 Megvetem őket, félre nézvén,
 Akik engemet gyűlölnek.
 ||
 Sokkal jobb az Istenben bízni,
 Hogynem valamely emberben;
 Sokkal jobb benne reménykedni,
 Mint földi fejedelmekben.
[V5]
 Körülvettenek a pogányok,
 De az Úr nevében bízom,
 És oly jó reménységben vagyok,
 Hogy őket mind eltaposom.
 ||
 Mint a méhek, úgy körülvettek,
 De őket elverem menten,
 Vélük együtt odalesz nevük,
 Mint aszú tövis a tűzben.
[V6]
 Körös-körül fogtak engemet,
 És kerengnek körülöttem,
 De én reménylem Istenemet,
 Hogy őket én mind elvesztem.
 ||
 Te, ellenség, énrám támadtál,
 És meg akartál ejteni,
 De csak hiába munkálkodtál,
 Mert éltemet Isten őrzi.
[V7]
 Az Úr énnékem erősségem,
 És én őróla éneklek;
 Csak ő énnékem segedelmem,
 És én őbenne reménylek.
 ||
 A hívek vígan énekelnek
 Ő hajlékukban, örömmel,
 Mert jobb keze az Úr Istennek
 Nagy erős dolgokat mível.
[V8]
 Az Úr megmutatja hatalmát,
 Jobb karját ha felemeli,
 És cselekedik nagy dolgokat,
 Miket nyilván kell dicsérni.
 ||
 Nem halok én meg, hanem élek,
 Az Úr tetteit hirdetem.
 Csak benne bízok és remélek,
 Ő az én erős Istenem.
[V9]
 Az Úr megbüntete engemet,
 És igen megostoroza,
 De nem akará elvesztemet,
 És a halálnak nem ada.
 ||
 Nyissátok meg azért kapuit
 Az igazság templomának,
 Hogy bemenvén, nagy dicsőségit
 Dicsérhessem e nagy Úrnak.
[V10]
 Mert csak ez kapuja az Úrnak,
 Melyen a hívek bémennek,
 Mik felnyittatnak csak azoknak,
 Akik igazságban élnek.
 ||
 Dicsérlek téged énekekben,
 Hogy engemet megalázál,
 De ismét felvevél kegyesen,
 És engem megszabadítál.
[V11]
 E kő, amit a házépítők
 Ítéltek megvetendőnek,
 Az épületbe helyezteték,
 Lőn feje a szegeletnek.
 ||
 Ez pedig az Úr Istentől lett,
 Aki ezt ígyen rendelte,
 E dolognak szemeink előtt
 Csudálatos hossza-vége.
[V12]
 E jeles napot őmagának
 Készítette az Úr Isten,
 Azért e nap jelenvoltának
 Vigadva minden örvendjen!
 ||
 Kérlek, Uram, hogy megőrizzed
 E te Sionodat mostan,
 Bírjad és szerencséssé tégyed
 Mindennémű dolgaiban.
[V13]
 Áldott, aki az Úr nevében
 Eljöve nagy dicsőséggel!
 Áldunk, dicsérünk egyetemben
 Az Úrnak házanépével!
 ||
 Adjatok hálát e nagy Úrnak,
 Mert nagy az ő kegyessége,
 És nagy volta szent irgalmának
 Megmarad most és örökre!
</lyrics></song>