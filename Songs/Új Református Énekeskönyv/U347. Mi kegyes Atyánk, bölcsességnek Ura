<?xml version="1.0"?>
<song><title>347. Mi kegyes Atyánk, bölcsességnek Ura</title><lyrics>[V1]
 Mi kegyes Atyánk, bölcsességnek Ura,
 És mindeneknek nagy bölcs tanítója:
 Akinek nem vagy te igazgatója:
 Nincs oktatója.
[V2]
 Világosítsd meg tudatlan elménket,
 Tanulásunkban vezérelj bennünket,
 A tudományra gerjeszd fel szívünket
 És mi lelkünket.
[V3]
 Adj jó tanító mestereket nékünk,
 Adj bölcsességet általuk minékünk,
 Adj jó erkölccsel, értelemmel élnünk,
 Mi jó Istenünk!
[V4]
 Hogy jövendőre mi felnevekedvén,
 Téged dicsérjünk, mindenkor tisztelvén,
 Felmagasztaljunk, nagy jámborul élvén,
 Néked engedvén.
[V5]
 Hogy szolgálhassunk te szent Egyházadnak,
 És használhassunk felebarátinknak,
 De kiváltképpen atyánknak s anyánknak,
 Édes hazánknak.
[V6]
 Dicsőség néked, kegyes Atya Isten,
 És uralkodó áldott Fiú Isten,
 Te, vigasztaló Szentlélek Úr Isten!
 Áldj meg hitünkben!
</lyrics></song>