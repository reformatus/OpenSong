<?xml version="1.0"?>
<song><title>236. Meghagytad nékünk, Úr Isten</title><lyrics>[V1]
 Meghagytad nékünk, Úr Isten,
 Hogy járjunk törvényedben,
 És téged tiszteljünk
 Teljes szívvel, lélekkel,
 És minden mi erőnkkel
 Tégedet szeressünk.

[V2]
 A mi felebarátinkat
 Szeressük, mint magunkat,
 Haragot elhagyván;
 Senkinek kárt ne tégyünk,
 Mindenhez hívek légyünk
 És éljünk igazán.

[V3]
 De jaj, mily gyarló életem,
 Mert Ádámtól születtem:
 Bűnre vagyok hajló.
 Elmémnek gondolatja,
 Szívemnek indulatja
 Teellened járó.

[V4]
 Szent igédet nem követem,
 Sőt gyakran elfelejtem,
 Jókra tunya szívem;
 Feleimet gyűlöli,
 Vagy csak színnel szereti:
 Mily nehéz énnékem.

[V5]
 Méltán ezért haragodat,
 Érdemlem ostorodat,
 De jó reménységgel
 Nézek fel szent Fiadra
 Mint kegyes szószólómra,
 Kiért hozzám tértél.

[V6]
 Mert én csak őbenne bízom,
 Nem használ méltóságom,
 Mely semmit sem érő.
 Ő engem megigazít,
 Gonosztól megszabadít,
 Oly igen jó kedvű.

</lyrics></song>