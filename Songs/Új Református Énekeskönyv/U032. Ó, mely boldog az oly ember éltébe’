<?xml version="1.0"?>
<song><title>32. Ó, mely boldog az oly ember éltébe’</title><lyrics>[V1]
 Ó, mely boldog az oly ember éltébe’,
 Akit az Isten bevett kegyelmébe,
 És megbocsátá az ő vétkeit,
 És befedezte minden bűneit.
 ||
 Boldog, akinek ő nagy hamissága
 Istentől néki nincs tulajdonítva,
 És csalárdság nincsen ő szívében,
 Tettetés nélkül jár életében.
[V2]
 Hogy bűnömet el akarám hallgatni,
 És neked meg nem akarám vallani,
 Csontjaim ottan elszáradának
 Soksága miatt én siralmimnak,
 ||
 Mert éjjel-nappal kezed nehéz volta
 Nagy bűneimért rajtam fekszik vala,
 Elfogya bennem minden erősség,
 Mint nyári hőségben a nedvesség.
[V3]
 De hogy bűnömet előtted megvallám,
 Nagy vétkeimet el nem hallgathatám,
 De híven előbeszélém neked:
 Ott bocsánatot nyerék tetőled.
 ||
 Azért az Úr Istennek minden hívek
 Könyörögjenek, míg vagyon idejek,
 Mert ha nagy árvizek jönnének is,
 De nem árthatna ezeknek mégis!
[V4]
 Te vagy oltalmam, őrizz meg engemet,
 A gonosz ellen tartsd meg én lelkemet,
 Vigasztalj meg, hogy örvendezhessek,
 És vígan néked énekelhessek!
 ||
 Tanítlak téged, úgymond az Úr Isten,
 És vezérellek az igaz ösvényen,
 Szememmel mindig reád vigyázok,
 És igazgatlak, rád gondot tartok.
[V5]
 Örvendezzetek a nagy Úr Istenben,
 És, igaz hívek, legyetek örömben,
 Vigadjatok és énekeljetek,
 Akiknek vagyon tiszta szívetek!
</lyrics></song>