<?xml version="1.0"?>
<song><title>445. Szép, tündöklő hajnalcsillag</title><lyrics>[V1]
 Szép, tündöklő hajnalcsillag,
 Ki kegyelemmel felragyog,
 Jessének szép vesszeje,
 Dávid királynak magzatja,
 ||
 Sok királyoknak királya,
 Lelkemnek vőlegénye:
 Kedves, kegyes, kellemetes, ékes és gyönyörűséges,
 Gazdagsággal dicsőséges.
[V2]
 Mennyből nagy öröm fénylik rám,
 Midőn szemeddel énreám
 Kegyelmesen tekintesz,
 Ó, Uram, Jézus, szent Lelked,
 ||
 Szent igéd, tested és véred
 Vélem közölvén, éltetsz.
 Ilyen híven tarts öledben, táplálj engem mindvégiglen,
 Mert fogadtad szent igédben.
[V3]
 Teremtő Atyám, Úr Isten,
 Ki engem örök időkben
 Szent Fiadban szerettél:
 Ő engem magának jegyzett,
 ||
 Szentlélekkel elpecsétlett,
 Megtisztított vérével.
 Vigadj, és adj, szívem, hálát, Istent imádd, hogy mennyégben
 Üdvösséget szerzett nékem.
[V4]
 Szóljon tehát az orgona,
 Gyönyörűséges muzsika,
 Ujjongva énekeljek,
 Hogy megváltó Jézusomnak,
 ||
 Drága szép kegyes Uramnak
 Szerelmében örvendjek.
 Zengjen, pengjen vigasságos, buzgóságos hál’adó szó,
 Nagy az Úr, ezekre méltó.
[V5]
 Ily kedvvel vigad én szívem,
 Mert drága kincsem az Isten,
 Ki kezdet s vég mindenben.
 Ő engem dicséretire,
 ||
 Mennybe viszen nagy örömre,
 Min tapsolok szívemben.
 Ámen, ámen! Jövel, Uram, szép koronám, jöjj sietve:
 Téged várlak reménykedve!
</lyrics></song>