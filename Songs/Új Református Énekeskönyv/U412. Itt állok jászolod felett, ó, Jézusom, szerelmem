<?xml version="1.0"?>
<song><title>412. Itt állok jászolod felett, ó, Jézusom, szerelmem</title><lyrics>[V1]
 Itt állok jászolod felett, ó, Jézusom, szerelmem, 
 Eljöttem, elhoztam neked, amit kezedből nyertem; 
 Vedd elmém, lelkem és szívem, 
 Hadd adjam néked mindenem, 
 Hogy kedves légyek néked!

[V2]
 Nem éltem még e föld színén: te értem megszülettél; 
 Még rólad mit sem tudtam én: tulajdonoddá tettél; 
 Még meg sem formált szent kezed, 
 Már elválasztál engemet, 
 Hogy társam légy e földön.

[V3]
 Halálban, éjben vártam én: fölkelt a nap rám véled. 
 Terólad ömlik rám a fény: a béke, boldog élet, 
 A Lélek ékességei; 
 Belőlük hitnek mennyei 
 Szép tisztasága árad.

[V4]
 Csak nézlek boldog szívvel, és nem győzlek nézni téged, 
 Szóm és erőm mind oly kevés, hogy elmondhassa néked: 
 Bár felfoghatna tégedet 
 Az emberszív és ismeret, 
 Hogy megfejthesse titkod!

[V5]
 Megváltóm, egy kérésemet nem vetheted meg nékem: 
 Hogy szívem mélyén tégedet hordozhatlak, remélem, 
 És bölcsőd, szállásod leszek; 
 Jövel hát, tölts el engemet 
 Magaddal: nagy örömmel!

</lyrics></song>