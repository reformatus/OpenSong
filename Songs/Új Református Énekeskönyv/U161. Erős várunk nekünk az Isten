<?xml version="1.0"?>
<song><title>161. Erős várunk nekünk az Isten</title><lyrics>[V1]
 Erős várunk nekünk az Isten, És fegyverünk ellenség ellen. Megszabadít veszedelemtől, Kik ránk törnek most minden felől.
 Mi régi ellenségünk Háborog velünk Erős fegyverrel, És sok csalárdsággal, És minden nagy hatalmassággal.

[V2]
 Nincsen nékünk semmi hatalmunk, Mellyel néki ellene álljunk. Viaskodik az Úr érettünk, Kit az Isten küldött el nékünk.
 Ha kérded, ki légyen az? Jézus Krisztus az, Seregek Ura, Kinél nincs több Isten, Annál vagyon a győzedelem.

[V3]
 Ha e világ mind ördög volna, És elnyelni minket akarna, Mégis tőle semmit ne féljünk, Csak Krisztus oltalmában higgyünk,
 Hát ő csak dühösködjék, És fenekedjék, E világ ura, Nincs rajtunk hatalma, Urunk Krisztus őt már megbírta.

[V4]
 Megáll az Istennek igéje, És nem állhat senki ellene, A nagy Isten vagyon mivélünk, És Szentlelke lakozik bennünk.
 Ha a mi testünk elvész, Vagyonunk sem lész, Nevünk, s életünk, És minden gyermekünk, A mennyország megmarad nékünk.

</lyrics></song>