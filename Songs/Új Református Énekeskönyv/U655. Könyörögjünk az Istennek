<?xml version="1.0"?>
<song><title>655. Könyörögjünk az Istennek</title><lyrics>[V1]
 Könyörögjünk az Istennek,
 Krisztus által mi Atyánknak,
 Hogy fogadjon fiainak,
 Kegyelmezzen bűneinknek.
[V2]
 Az ördögnek hatalmától
 És bűneink fogságától,
 Mindenféle ellenségtől
 Oltalmazzon, és haláltól.
[V3]
 Vigasztaljon Szentlelkével,
 Igazgasson beszédével,
 Ne bosszantsuk bűneinkkel,
 És nagy hitetlenségünkkel.
[V4]
 Mai napi életünkben
 Ne essünk semmi vétekben,
 Nagy józanság életünkben
 Legyen minden beszédünkben.
[V5]
 Szent angyalid őrizzenek,
 És kezükkel emeljenek,
 Rontani ne engedjenek
 Se embernek, se ördögnek.
[V6]
 Dicséret néked, Úr Isten,
 Ki látsz minket kegyelmesen,
 Hallgass mostan nagy kegyesen,
 Hogy könyörgünk szükséginkben.
</lyrics></song>