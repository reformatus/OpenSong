<?xml version="1.0"?>
<song><title>91. Aki a felséges Úrnak</title><lyrics>[V1]
 Aki a felséges Úrnak
 Lakozik oltalmában,
 És e nagy hatalmasságnak
 Nyugoszik árnyékában,
 ||
 Az ilyen nyilván mondhatja:
 Isten az én kővárom,
 Ő életemnek oltalma,
 És csak őbenne bízom.
[V2]
 A vadásznak ő tőrétől
 Téged megment féltedben;
 A pusztító betegségtől
 Megoltalmaz kegyesen;
 ||
 Téged ő kedves szárnyával
 Takargat és befedez,
 És az ő igazságával
 Mint paizzsal védelmez.
[V3]
 Ha temellőled egyfelől
 Ezren is elesnének,
 És tízezren jobb kéz felől:
 Mégis nem árthat néked,
 ||
 Sőt, megnézed kedved szerint
 Őket szemeid előtt,
 Mondván: ő érdemük szerint
 E veszély rajtuk esett.
[V4]
 Azért egyedül Istenben
 Vetem az én hitemet,
 Aki ül a magas mennyben,
 Abban vesd reménységed,
 ||
 És semmi kár téged nem ér,
 Sem nem esel veszélyben,
 És minden gonosz hátra tér,
 Házad felé sem mégyen.
[V5]
 Mert az ő szent angyalinak
 Megparancsolta nyilván,
 Hogy téged oltalmazzanak
 Minden te utaidban.
 ||
 Tégedet ezek nagy szépen
 Ő kezükben hordoznak,
 Hogy lábad meg ne üsd kőben,
 Oly híven igazgatnak.
[V6]
 Sárkányon és oroszlánon
 Minden kár nélkül járhatsz,
 Oroszlánkölykön és kígyón
 Lábaiddal tapodhatsz.
 ||
 Mond Isten: Őtet megtartom,
 Mert engem szívből szeret;
 Én őtet megoltalmazom,
 Mert ismeri nevemet.
[V7]
 Mihelyt hív könyörgésében,
 Őt menten megsegítem;
 Véle leszek ínségében,
 Melyből hamar kivészem;
 ||
 És nagy dicsőségre őtet
 Emelem, magasztalom,
 És az én segedelmemet
 Őneki megmutatom.
</lyrics></song>