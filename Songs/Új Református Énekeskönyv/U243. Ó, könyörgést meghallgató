<?xml version="1.0"?>
<song><title>243. Ó, könyörgést meghallgató</title><lyrics>[V1]
 Ó, könyörgést meghallgató
 Édes Atya, mindenható,
 Ha lelkem hozzád emelkedik,
 És a buzgóság szárnyain,
 ||
 Ajakim óhajtásain
 Elődbe érvén, reménykedik:
 Érzem, hogy az örök élet
 Már e földön az enyém lett.
[V2]
 Ha templomban megjelenek,
 Ahol összesereglenek
 Felséges neved imádói:
 Velük együtt fohászkodva
 ||
 Úgy tetszik, mintha vigadva
 Ott volnék, hol a menny lakói
 A te királyi székednek
 Előtte letelepednek.
[V3]
 Te, ki a szív mozdulásit,
 Mint a vizeknek folyásit,
 Szabadon hajtod ide s tova,
 Neveld ezt az érzést bennem,
 ||
 És taníts jól könyörgenem;
 Majd egyszer pedig, Mennyek Ura,
 Vígy be az egek egébe,
 Imádásod szent helyébe.
</lyrics></song>