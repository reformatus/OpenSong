<?xml version="1.0"?>
<song><title>195. Dicsérjétek az Istent a mennyégben</title><lyrics>[V1]
 Dicsérjétek az Istent a mennyégben,
 Dicsérjétek őt az ő szent székében!
[V2]
 Dicsérjétek mind őt, ti szent angyalok,
 Dicsérjétek őt, ti mennyei karok!
[V3]
 Dicsérje nappal nap és a hold éjjel,
 Dicsérjék a csillagok fényességgel!
[V4]
 Dicsérjétek őt ti is, nagy-szép egek,
 És a magasság felett való vizek!
[V5]
 Dicsérjék szent nevét az Úr Istennek,
 Mert mindezek általa teremtettek!
[V6]
 Helyet rendelt ő szépen mindezeknek,
 Hogy parancsolatjának engednének.
[V7]
 Dicsérjétek őt mind, ti földi lények,
 És lakói a vizek mélységének,
[V8]
 Tűz, jégeső, köd, hó és minden pára,
 Forgószelek, kik engednek szavára.
[V9]
 A hegyek, völgyek, termőfák s egyebek,
 És fái a cédrusok erdejének.
[V10]
 Vadak és minden oktalan állatok,
 Mind barmok, csúszómászók és szárnyasok,
[V11]
 Földi királyok és minden köznépek,
 Fejedelmek és bírái e földnek.
[V12]
 Ti, ifjú népek és tiszta szép szüzek,
 A vének mind és minden jó gyermekek!
[V13]
 Dicsértessék az Úr Istennek neve,
 Mert felhat dicső volta az egekre!
[V14]
 Az ő dicsősége földön és mennyen,
 És az ő jóvolta minden helyeken.
[V15]
 Az ő népének arcát felemelte,
 A Sátán hatalmából kimentette.
[V16]
 Dicséret légyen mindenütt azoknak,
 Kik az ő irgalmasságában bíznak!
[V17]
 Dicséret az Izráel fiainak,
 És az Istenhez közel járulóknak!
</lyrics></song>