<?xml version="1.0"?>
<song><title>682. Felséges Isten, mennynek, földnek Ura</title><lyrics>[V1]
 Felséges Isten, mennynek, földnek Ura,
 És mindeneknek nagy, bölcs alkotója,
 Világosságnak csudálatos Atyja És formálója.

[V2]
 Elválasztottad akkoron a napot
 A sötét éjtől, a világosságot,
 Munkálkodásra rendelted a napot, A szép világot.

[V3]
 Ne hagyd lelkünket bűnnek uralnia,
 Örök élettől itt elszakadnia,
 Gonoszság miatt ne hagyd kárhoznia, Megromlania.

[V4]
 De gerjessz minket a mennyei jókra,
 Örök életnek szép kívánságára,
 Minden bűnöknek távoztatására, Utálására.

[V5]
 Add meg ezeket nékünk, kegyes Atyánk,
 Te szent Fiadért, ki minékünk Urunk,
 És Szentlelkeddel légy kegyelmes hozzánk, Tekints mireánk.

</lyrics></song>