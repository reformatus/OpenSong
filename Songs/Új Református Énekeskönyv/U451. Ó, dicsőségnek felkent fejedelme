<?xml version="1.0"?>
<song><title>451. Ó, dicsőségnek felkent fejedelme</title><lyrics>[V1]
 Ó, dicsőségnek felkent fejedelme,
 Úr Jézus Krisztus, hívek segedelme,
 Kit az Úr Isten rendelt váltságra,
 S felemelt bölcsen nagy méltóságra:
 Felékesített, mint drága ruhával,
 A Szentléleknek bő ajándékával,
 És reád bízván az üdvösséget,
 Adott válladra hármas tisztséget.

[V2]
 Te vagy az Úrnak legfőbb prófétája,
 Te vagy titkának világos táblája,
 Ki megjelentéd nagy indulatját,
 A váltság felől szent akaratját:
 Hogy akik még nagy sötétben volnának,
 Az igazság napjára találnának
 És általlátnák, mint napnak fényét,
 Az üdvösségnek igaz ösvényét.

[V3]
 Te vagy az Úrnak megszentelt főpapja,
 Általad költ fel jókedvének napja,
 Ki szent testednek áldozatjával
 Váltságot nyertél annak árával.
 Szent érdemednek most is jelentése
 Olyan, mint szádnak drága könyörgése,
 Ez által szíved valamit kíván,
 Az Úr megadja néked azt nyilván.

[V4]
 Te vagy az Úrnak felkent nagy királya,
 Kinek vettettek mindenek alája,
 Aki népedet tiszta igéddel,
 Oktatod s vezérled Szentlelkeddel.
 Minden ügyében felállasz mellette,
 Ellenségivel harcolsz őhelyette,
 Minden veszélyét karod elhajtja,
 Az üdvösségben végig megtartja.

[V5]
 E nagy királynak nálam is zálogja,
 Igaz hit által én is vagyok tagja,
 Őtet ismerem mint fő Uramat,
 És keresztyénnek vallom magamat.
 Áldott nevéről bátran vallást tészek,
 Szent törvényének követője lészek,
 Lelkem és testem hálaadással,
 Őnéki vallom hű ajánlással.

</lyrics></song>