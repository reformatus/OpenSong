<?xml version="1.0"?>
<song><title>193. Mennyei seregek, boldog, tiszta lelkek</title><lyrics>[V1]
 Mennyei seregek, boldog, tiszta lelkek,
 Emberi nemzetre kik az Égből néztek,
 Az Urat örökké ti mind dicsérjétek!

[V2]
 Angyalok, az Úrnak követi kik vagytok,
 Szentek, kik ő székét mind körülálljátok:
 Örökké az Urat felmagasztaljátok!

[V3]
 Fényes nap világa, ez világ fáklyája;
 Szép hold, éj lámpása, Égnek sok csillaga,
 Az Úrnak szent nevét mindörökké áldja.

[V4]
 Mert ő az, akinek hatalmában az Ég,
 Neki enged tenger, Menny és földkerekség,
 Segíti övéit mint mennyei felség.

[V5]
 Azért hát, ti, hívek, Úrnak szent serege,
 Kik leginkább vagytok néki szerelmébe’,
 Örökké szent nevét dicsérjétek mennybe’!

</lyrics></song>