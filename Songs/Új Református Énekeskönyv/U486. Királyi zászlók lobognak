<?xml version="1.0"?>
<song><title>486. Királyi zászlók lobognak</title><lyrics>[V1]
 Királyi zászlók lobognak,
 Fénylik titka keresztfának;
 Az élet ottan halni tért,
 Holtával nyervén drága bért.
[V2]
 Átverve szeggel tagjai,
 És kinyújtva szent karjai;
 Üdvösségünknek ára lett,
 Bűnünkért ő tett eleget.
[V3]
 Dávidnak bétölt írása,
 Minden népeknek mondása:
 Isten, kit felfeszítetek,
 Úr lesz e fán felettetek.
[V4]
 Légy áldott, oltár s áldozat,
 Mellyel Krisztusunk áldozott:
 Holton az élet elesett,
 S holtával adott életet.
[V5]
 Élő kútfő, Szentháromság!
 Téged áldunk, legfőbb Jóság!
 Kérünk: a kereszt győzelmét,
 Közöljed vélünk érdemét!
</lyrics></song>