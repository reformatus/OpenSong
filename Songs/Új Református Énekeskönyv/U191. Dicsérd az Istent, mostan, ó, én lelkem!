<?xml version="1.0"?>
<song><title>191. Dicsérd az Istent, mostan, ó, én lelkem!</title><lyrics>[V1]
 Dicsérd az Istent, mostan, ó, én lelkem! 
 Csak őt dicsérem, amíg tart életem, 
 Fejedelmekben nincs reménységem, 
 Nem lesz emberben én üdvösségem.

[V2]
 Mert ők meghalnak, ismét porrá lesznek, 
 És az élőkön már nem segíthetnek, 
 Azért boldogok mindazok lesznek, 
 Akik Istenben erősen hisznek.

[V3]
 Gondja az Úrnak vagyon mindenekre, 
 Mennyre és földre és nagy tengerekre, 
 A bennük való teremtményekre, 
 E földön lakó sok szegényekre.

[V4]
 Az igazaknak ő megőrizője, 
 Kegyetleneknek erős büntetője, 
 A szegényeknek megsegítője, 
 Az éhezőknek ő éltetője.

[V5]
 Megszabadítja Isten a foglyokat, 
 Látóvá teszi a szegény vakokat, 
 Fölemeli az elbotlottakat, 
 Igen szereti az igazakat.

[V6]
 És ő megőrzi a jövevényeket, 
 Szegény árvákat és az özvegyeket, 
 De megbünteti a bűnösöket, 
 Eltörli földről ő ösvényüket.

[V7]
 Uralkodol te azért, Uram Isten, 
 Te szent Fiaddal örökké mennyégben, 
 A Szentlélekkel mind egyetemben, 
 Dicsérünk téged dicsőségedben.

</lyrics></song>