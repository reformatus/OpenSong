<?xml version="1.0"?>
<song><title>224. Ím, béjöttünk nagy örömben</title><lyrics>[V1]
 Ím, béjöttünk nagy örömben, 
 Felséges Isten, 
 A te szentidnek gyülekezetébe, 
 A te templomodba, 
 Felséges Atya Isten.

[V2]
 Itt megállunk teelőtted, 
 Felséges Isten, 
 És igaz hitből áldozunk előtted, 
 Vallást teszünk rólad, 
 Felséges Atya Isten!

[V3]
 Vágyik lelkünk szent igédhez, 
 Felséges Isten, 
 Mint a szomjúhozó szarvas a vízhez, 
 A hideg kútfőhöz, 
 Felséges Atya Isten!

[V4]
 Csak ez nékünk vigasságunk, 
 Felséges Isten, 
 Hogy lakozik a te neved közöttünk, 
 Dicsértetel tőlünk, 
 Felséges Atya Isten!

[V5]
 Tartsd meg azért békességben, 
 Felséges Isten, 
 E szent gyülekezetet igaz hitben, 
 Te tiszteletedben, 
 Felséges Atya Isten!

[V6]
 Prédikáltasd szent igédet, 
 Felséges Isten, 
 Ne hagyd szomjúhozni a mi lelkünket, 
 Áldd meg életünket, 
 Felséges Atya Isten!

[V7]
 Zengedeznek mi ajakink, 
 Felséges Isten, 
 Örvendetes szókban, dicséretekben, 
 Ékes énekekben, 
 Felséges Atya Isten!

[V8]
 Áldott vagy te magas mennyben, 
 Felséges Isten, 
 Kit illet dicséret a szent templomban, 
 Anyaszentegyházban, 
 Felséges Atya Isten!

</lyrics></song>