<?xml version="1.0"?>
<song><title>163. Ne szállj perbe énvelem</title><lyrics>[V1]
 Ne szállj perbe énvelem,
 Ó, én édes Istenem!
 Mert meg nem igazul teelőtted lelkem,
 Kárhozatra kell mennem.
[V2]
 Mert én anyám méhében
 Fogantattam vétekben,
 E világra lettem eredendő bűnben,
 Kárhozatos esetben.
[V3]
 Néked bűnöm megvallom,
 Mert én azzal tartozom;
 Te bocsáthatod meg, bizonnyal jól tudom:
 Segítségedet várom.
[V4]
 Bűneimnek tőréből,
 Az ördögnek kezéből,
 Ments ki megérdemlett nagy veszedelmemből:
 Tekints reám az égből!
[V5]
 Szent Fiad haláláért,
 Keserves nagy kínjáért,
 Áldott szent vérének el-kifolyásáért:
 Kegyelmezz meg mindezért!
[V6]
 Az ő tisztaságáért
 És ártatlanságáért,
 Szent kezein való sebeknek helyéért,
 Töviskoronájáért!
[V7]
 Én fertelmességemet
 És oly nagy sok vétkemet,
 Mikkel megfertőztem undokul lelkemet,
 Rútítottam testemet:
[V8]
 Bocsásd meg, ó, Úr Isten!
 Ó, áldott Atya Isten!
 Kegyelemmel teljes, irgalmas jó Isten!
 Nagy türelmű szent Isten!
[V9]
 A te áldott Szentlelked,
 Kérlek, tőlem el ne vedd,
 Sőt, újítsd meg bennem, hogy dicsérjem neved,
 Szolgálhassak tenéked.
[V10]
 Reád bíztam magamat,
 Te viseljed gondomat,
 Igazgasd jó útra az én lábaimat
 És minden szándékimat.
[V11]
 Vigasztald meg szívemet,
 Búban epedt lelkemet;
 Ne hányd szemeimre undok vétkeimet
 És cselekedetimet.
[V12]
 Csak tégedet dicsérlek,
 Míg e világon élek,
 Mert tudom, nyugalmat csak tenálad lelek,
 Mikor innét kikelek.
[V13]
 Mindörökké áldassál
 És felmagasztaltassál,
 Áldott Atya Isten, a te szent Fiaddal,
 Szentlélek áldásával!
</lyrics></song>