<?xml version="1.0"?>
<song><title>390. Várj, ember szíve, készen, mert jő a Hős, az Úr</title><lyrics>[V1]
 Várj, ember szíve, készen, mert jő a Hős, az Úr,
 Ki üdvösséged lészen, szent győztes harcosul,
 ||
 Fényt, éltet hozva jő, Megtört az ősi átok:
 Kit vágyakozva vártok, betér hozzátok Ő.
[V2]
 Jól készítsétek útját! A Vendég már közel!
 Mi néki gyűlölt, utált, azt mind vessétek el!
 ||
 A völgyből domb legyen, Hegycsúcs a mélybe szálljon,
 Hogy útja készen álljon, ha Krisztus megjelen.
[V3]
 Az Úr elé ha tárod a szív alázatát,
 Őt nem hiába várod: betér hozzád, megáld.
 ||
 A testi gőg: halál! De bűnödet ha bánod,
 Szentlelke bőven árad, s a szív üdvöt talál.
[V4]
 Ó, Jézusom, szegényed kér, vár, epedve hív:
 Te készítsd el: tenéked lesz otthonod e szív.
 ||
 Jer hű szívembe hát! Habár szegény e szállás,
 De mindörökre hálás, úgy áldja Krisztusát.
</lyrics></song>