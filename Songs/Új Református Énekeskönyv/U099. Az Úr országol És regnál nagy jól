<?xml version="1.0"?>
<song><title>99. Az Úr országol És regnál nagy jól</title><lyrics>[V1]
 Az Úr országol És regnál nagy jól,
 A nép megrémül, Hogy ő ott fenn ül
 A kérubokon, Ki előtt nagyon
 Félnek és rettegnek E földön mindenek.
[V2]
 Nagy az Úr Isten Ő erejében.
 A Sion-hegyen Minden népeken
 Vagyon hatalma, Minden őt áldja,
 Mert nagy az ő neve, És dicső szentsége.
[V3]
 Ez erős Úrnak Mint jó királynak
 Nem kell hamisság, Csak az igazság.
 Jó ítéletet A Jákóbbal tett,
 Kit ő igen szeret Mint választott népet.
[V4]
 Istent áldjátok, Magasztaljátok;
 Hajtsatok térdet Zsámolya előtt!
 Mert ő szentséges! Áron és Mózes,
 Az ő szent papjai Könyörögtek néki,
[V5]
 És a Sámuel Könyörgésével
 Istent keresé Nagy szükségébe’.
 És kérésükben Meghallá Isten,
 Megadá nékiek, Amit tőle kértek.
[V6]
 Fönn, a felhőben, Oszlop képében
 Őket vezérlé A puszta helybe’,
 Kik ő törvényét És szent igéjét
 Híven megőrizték, Frigyét kedvellették.
[V7]
 Meghallád, Isten, Ő kérésükben
 Hozzájuk térél, És megengedél
 Kegyességedből. De hogy bűnükből
 Ők ki nem térnének: Megbüntettetének.
[V8]
 Áldjátok őtet, Mint Istenünket,
 Térdet hajtsatok, És imádjátok!
 A Sion hegyén, Ő lakóhelyén,
 Dicsértetik itten, Mert szent az Úr Isten!
</lyrics></song>