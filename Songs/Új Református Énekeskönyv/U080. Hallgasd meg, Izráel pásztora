<?xml version="1.0"?>
<song><title>80. Hallgasd meg, Izráel pásztora</title><lyrics>[V1]
 Hallgasd meg, Izráel pásztora,
 És Józsefnek vezérlő Ura,
 Kit őrzöl, mint egy juhnyájat,
 ||
 Fordítsd hozzánk szent orcádat!
 Aki ülsz a kérubokon,
 Jelenjél meg világoson!
[V2]
 Úr Isten, térj hozzánk ismétlen,
 Őrizz meg minden gonosz ellen!
 Nyújtsad világosságodat,
 ||
 Fordítsad ránk irgalmadat,
 Térítsd hozzánk szent orcádat,
 És semmi nekünk nem árthat!
[V3]
 Ó, Úr Isten, vajon míg tartod
 Mirajtunk a te nagy haragod?
 Míg veted meg kérésünket?
 ||
 Könnyhullatást kenyér helyett
 Adtál nekünk, és itattál
 Minket nagy könnyhullatással.
[V4]
 Te minket nagy szégyenbe ejtél,
 Szomszédinkkal nem becsültettél;
 Lettünk az ellenség csúfja!
 ||
 Tarts meg, seregeknek Ura!
 Világosítsd színed rajtunk,
 És nem lesz semmi bántásunk!
[V5]
 A szőlőtövet Egyiptomból
 Elhozád, szolgálat házából,
 És a jó földbe plántálád,
 ||
 Honnan a népet kihozád;
 E tágas téren nagy messze
 Ő gyökere kiterjede.
[V6]
 Ő széles árnyéka kiterjedt,
 Béfödte a magas hegyeket,
 Az ő vesszői magasak,
 ||
 Felnőttek, mint a cédrusfák,
 Ágait mind a nagy vízig
 Kiterjeszté, a tengerig.
[V7]
 Mért rontottad el kerítését,
 Hogy átengedd az ellenséget,
 Ki szőlőjét leszaggassa?
 ||
 Még gyökerét is tapossa!
 A vadak kitúrják szörnyen!
 Hogy engedted ezt, Úr Isten?
[V8]
 Uram, ismétlen térj mihozzánk,
 Mennyekből szemed fordítsd reánk,
 És látogasd meg a szőlőt,
 ||
 Melyet jobb kezed ültetett,
 Nézd meg a csemetét végre,
 Kit szerzél dicsőségedre!
[V9]
 Tűzzel megint megégettetik,
 Teljességgel elpusztíttatik
 Haragodnak nagy tüzében.
 ||
 Nyújtsd kezedet, ó, Úr Isten,
 Az emberre, kit kezeddel
 Magadnak erősítettél.
[V10]
 És mi el nem térünk tetőled,
 Csak életünket erősítsed,
 És dicsérjük szent nevedet,
 ||
 Úr Isten, vigasztalj minket!
 Világosítsd színed rajtunk,
 És mi nyilván megtartatunk.
</lyrics></song>