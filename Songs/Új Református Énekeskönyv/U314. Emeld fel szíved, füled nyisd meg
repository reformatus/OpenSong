<?xml version="1.0"?>
<song><title>314. Emeld fel szíved, füled nyisd meg</title><lyrics>[V1]
 Emeld fel szíved, füled nyisd meg,
 Te, keménynyakú Izráel!
 Isten parancsolatát értsd meg,
 Törvényire figyelmezzél.
[V2]
 Én vagyok Istened egyedül,
 Ki a szolgálatból téged
 Kihoztalak nagy ínségedből:
 Ne légyenek más istenid.
[V3]
 Ne csinálj semmi bálványképet
 Akárminemű dologból;
 Ne imádjad, ne tiszteld őket,
 Mert nagy haragom megindul.
[V4]
 Uradnak, Istenednek nevét
 Soha ne vegyed hiába,
 Mert aki nem becsüli nevét,
 Megbünteti azt valóba’.
[V5]
 Hat nap minden dolgodat tegyed,
 Nyugodjál a hetediken,
 Mert hogy teremte mindeneket,
 E nap megnyugovék Isten.
[V6]
 A te atyádat és anyádat
 Tiszteljed, szeressed híven,
 Hogy hosszú életet, sok jókat
 Adjon tenéked az Isten.
[V7]
 Embert ne ölj, ne tégy vérontást,
 Paráznaságba ne tévedj,
 Ne orozz, gyűlöljed a lopást,
 Hamis bizonyságot ne tégy.
[V8]
 Felebarátodnak ő házát
 Ne kívánd, se házastársát,
 Szolgáját, szolgálóleányát,
 Se barmát, semmi marháját.
[V9]
 Uram, hatalmas a te igéd,
 Még zengését is rettegjük,
 Irgalmadból velünk azt tégyed,
 Hogy akaratodat tégyük.
</lyrics></song>