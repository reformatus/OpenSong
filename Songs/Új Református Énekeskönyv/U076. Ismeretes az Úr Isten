<?xml version="1.0"?>
<song><title>76. Ismeretes az Úr Isten</title><lyrics>[V1]
 Ismeretes az Úr Isten A Júdában, és szent neve
 Az Izráelnek földjében; Messze terjed dicsősége,
 A Sálemben szép ő sátora, A Sionon lakóhajléka.

[V2]
 Ott meglátja minden ember, Hogy isteni hatalmával
 Megtörik íj, pajzs és fegyver, Hadat megállít azonnal.
 Nagyobb felségednek ereje, Hogynem az ellenség fegyvere.

[V3]
 A bátor is levereték, Reájuk mély álom esék;
 Kiket vitézeknek véltek, Lőn tudatlan az ő kezek;
 Mihelyen feddésed hallatik, Mind szekér, mind ló elaluszik.

[V4]
 Ki állhatna meg előtted, Aki ily rettenetes vagy,
 Midőn haragod felgerjed? Mennybéli ítéleted nagy,
 Melyet hallatsz az emberekkel, A föld megrémül csendességgel.

[V5]
 Midőn felkel az Úr Isten, Tartván kemény ítéletét,
 Hogy a szegényeket itten, E földön megtartsa népét:
 Dicsőségedre válik néked, Ha a nép haragszik ellened.

[V6]
 Még egyszer bizton elveszted E maradék ellenséget.
 Dicsérjétek Istenteket, Megtartván ti eskütöket,
 Kik mindenkor vagytok ővéle, És el nem távoztok őtőle!

[V7]
 Adjatok szép ajándékot E rettenetes Istennek,
 Ki megtöri hatalmukat A gonosz fejedelmeknek!
 A nagy királyok itt, e földön Előtte lesznek rettegésben

</lyrics></song>