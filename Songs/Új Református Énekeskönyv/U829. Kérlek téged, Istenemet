<?xml version="1.0"?>
<song><title>829. Kérlek téged, Istenemet</title><lyrics>[V1]
 Kérlek téged, Istenemet,
 Bocsásd meg minden vétkemet,
 Teremts bennem tiszta szívet,
 Hálás szívet, hozzád hívet!
[V2]
 Te vagy nékem bizodalmam,
 A veszélyben légy oltalmam,
 Mert kegyelmed árnyékában
 Lehetek csak biztonságban.
[V3]
 Hitet, Uram, tőled nyertem,
 Tartsd épségben ezt a kincsem:
 Szent igéddel erősítsed,
 Növekedni te segítsed!
[V4]
 Országodat hadd keressem,
 Akaratodat kövessem,
 Az igazság útját járjam,
 És az áldást tőled várjam!
[V5]
 Annyi részt adj földiekben,
 Mennyi hasznos az életben;
 Kevéssel is elégíts meg,
 Dolgaimra erősíts meg!
[V6]
 De ha adnál nagy bőséget,
 Távoztasd a kevélységet;
 Vegyek mindent hál’adással,
 Siessek jót tenni mással!
[V7]
 Ha meghosszabbítod éltem,
 Gyámolítsad öregségem;
 Te légy, Uram, bizodalmam,
 Reménységem és oltalmam.
</lyrics></song>