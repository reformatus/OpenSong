<?xml version="1.0"?>
<song><title>3. Ó mely sokan vannak</title><lyrics>[V1]
 Ó, mely sokan vannak, Akik háborgatnak
 Engemet, én Istenem!
 Nagy sok ellenségim És sok gyűlölőim
 Tusakodnak ellenem.
 Sokan azt gondolják, Lelkemről azt mondják:
 Elveszett ennek dolga,
 Segítsége nincsen, Mert elhagyta Isten,
 Így szólnak bolond módra.

[V2]
 Mert te, én Istenem, Pajzsom vagy énnekem,
 Ki életem megmented,
 És nagy tisztességre, Fejem dicsőségre
 Idővel fölemeled.
 Tehozzád, Úr Isten, Kiáltok szüntelen,
 És te megvidámítasz;
 Meghallgatsz kedvedből, Sion szent hegyéről
 Nagy segedelmet nyújtasz.

[V3]
 Ha ágyamban nyugszom, Csendesen aluszom,
 Nincsen semmi félelmem.
 Midőn felserkenek, Semmit sem kesergek,
 Mert te megőrzöl engem.
 Csak te vagy az Isten, Ki minden szükségben
 Meg tudsz szabadítani,
 Ki a te sereged Megtartod, szereted,
 És meg fogod áldani.

</lyrics></song>