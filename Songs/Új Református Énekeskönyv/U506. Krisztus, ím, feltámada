<?xml version="1.0"?>
<song><title>506. Krisztus, ím, feltámada</title><lyrics>[V1]
 Krisztus, ím, feltámada, nékünk örömet ada,
 Vére reánk árada, haszna rajtunk marada:
 Nyerj irgalmat, közbenjáró Jézus Krisztus, szent Atyád előtt!
[V2]
 Krisztus meghalt bűnünkért, feltámadott éltünkért,
 Mi vigasztalásunkért, megigazulásunkért;
 Nyerj irgalmat, közbenjáró Jézus Krisztus, szent Atyád előtt!
[V3]
 Krisztus kínja érdemünk, szent halála váltságunk,
 Vére ártatlanságunk, felkölte vigasságunk;
 Nyerj irgalmat, közbenjáró Jézus Krisztus, szent Atyád előtt!
[V4]
 Ez az Isten Báránya, váltságunknak aranya,
 Halálunknak halála, a kígyónak rontója;
 Nyerj irgalmat, közbenjáró Jézus Krisztus, szent Atyád előtt!
[V5]
 Az ő feltámadása lőn pokolnak romlása;
 Az ő örömmondása lelkünknek vidulása;
 Nyerj irgalmat, közbenjáró Jézus Krisztus, szent Atyád előtt!
[V6]
 Ő megmente bűnünktől, a törvénynek átkától,
 Istennek haragjától, az ördögtől, pokoltól:
 Nyerj irgalmat, közbenjáró Jézus Krisztus, szent Atyád előtt!
[V7]
 Azért mi is bűnünkből, feltámadjunk vétkünkből,
 E világi kínunkból és mi nagy halálunkból;
 Nyerj irgalmat, közbenjáró Jézus Krisztus, szent Atyád előtt!
[V8]
 Közbenjáró Krisztusunk, egyetlenegy váltságunk,
 Kérünk, légy mi oltalmunk, hogy végül boldoguljunk;
 Nyerj irgalmat, közbenjáró Jézus Krisztus, Szent Atyád előtt!
</lyrics></song>