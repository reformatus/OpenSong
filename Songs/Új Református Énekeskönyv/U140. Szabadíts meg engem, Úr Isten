<?xml version="1.0"?>
<song><title>140. Szabadíts meg engem, Úr Isten</title><lyrics>[V1]
 Szabadíts meg engem, Úr Isten, A gonosz, csalárd embertől;
 Őrizz erőszaktevők ellen, Ments meg a vakmerő néptől!

[V2]
 Kik csak hamisságot gondolnak Mindenkor az ő szívükben,
 És hogy hadakat indítsanak, Azon vannak mindenképpen.

[V3]
 Élesebbre fenik nyelvüket A kígyónak fullánkjánál.
 Mint áspiskígyó, egyebeket Megsértnek mérges ajkukkal.

[V4]
 Ments meg a gonoszok kezéből, Akik erőszakot tesznek,
 És igyekeznek szüntelenül, Hogy engemet megejtsenek.

[V5]
 A kevélyek tőrt vetnek nékem, És mindenütt hálót hánynak,
 Kötéllel elállják ösvényem, Hogy engemet megfogjanak.

[V6]
 Én pedig mondtam: Ó, Úr Isten, Te vagy én erős Istenem!
 Beszédem végyed füleidben, Hallgasd meg esedezésem!

[V7]
 Uram, segítség vagy te nékem Mindennémű ínségemben,
 Azért védelmezd meg én fejem A hadakozó időben!

[V8]
 Ne engedd a hitetleneknek, Hogy elővigyék dolgukat!
 Hogy tovább ne kevélykedjenek, Rontsd meg gonosz szándékukat!

[V9]
 Tudom, hogy Isten a szegénynek Fölveszi ügyét kegyesen,
 Megkegyelmez az erőtlennek, Ő igazságát jelentvén.

[V10]
 Az igazak szép énekekkel Dicsérik te szent nevedet,
 És örökké jó reménységgel Megmaradnak színed előtt!

</lyrics></song>