<?xml version="1.0"?>
<song><title>357. Buzdulj mély hálára, lelkünk</title><lyrics>[V1]
 Buzdulj mély hálára, lelkünk, Dicséretet énekeljünk;
 Mert ma velünk az Úr jót tett, Nagy kegyelmet éreztetett.

[V2]
 Szent Fiának emlékére, Kinek értünk omlott vére,
 Asztalát elkészítette, Lelkünk megelégítette.

[V3]
 Áldott Jézus, lelkünk imád, Szeretettel gondolunk rád,
 Hisz először te szerettél, Amikor Megváltónk lettél.

[V4]
 Mit adjunk, égi Királyunk, Hogy ily jó voltál irántunk?
 Szívünket neked adjuk át, Végy abban örök lakozást!

[V5]
 Jertek, hívek, buzduljunk fel, Hála poharát vegyük fel;
 Amit fogadtunk, tartsuk meg, Segítsen erre kegyelmed!

[V6]
 Te pedig, áldott jó Atyánk! Ki szent Fiad küldéd hozzánk;
 Lelkeddel úgy munkálj bennünk, Hogy Krisztussal hozzád menjünk.

</lyrics></song>