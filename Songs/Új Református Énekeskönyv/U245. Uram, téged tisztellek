<?xml version="1.0"?>
<song><title>245. Uram, téged tisztellek</title><lyrics>[V1]
 Uram, téged tisztellek
 Méltó hálaadással.
 Áldom neved, míg élek,
 ||
 Szép dicséretmondással,
 És hirdetem mindennek
 Nagy voltát kegyelmednek.
[V2]
 Mert te voltál Istenem
 Anyám méhétől fogva.
 Felkölt a bűn ellenem,
 ||
 Hogy tőrbe ejtsen fogva,
 De lelked engem megszánt,
 Rólam minden tőrt elhányt.
[V3]
 Igazságod palástját
 Reám kiterjesztetted,
 Szentlelkednek áldását
 ||
 Bennem felgerjesztetted,
 Hogy megújulást vegyek:
 Hozzád hasonló legyek.
[V4]
 Hát vajon hogy lehetne,
 Ó, Jézus, te drága kincs,
 Hogy lelkem ne szeretne,
 ||
 Holott nálad főbb jó nincs.
 Csak te vagy a valóság,
 Út, élet és igazság.
[V5]
 Szívem vallástételét
 Jó lelkiismerettel
 Megtartom, s adom jelét
 ||
 Kegyes és szent élettel,
 Hogy életem folyása
 Légyen másnak lámpása.
[V6]
 Szent lábaidnál ülök,
 Hallgatok törvényedre,
 Bűnt utálok, kerülök,
 ||
 Hogy lehessek kedvedre,
 S megmutassam valóban:
 Örül szívem a jóban.
[V7]
 Énnékem reménységem
 Vagyon az én Uramban,
 Hiszem: lesz üdvösségem,
 ||
 Csak járjak jó utamban:
 Ha követem világát,
 Meglátom szent országát.
</lyrics></song>