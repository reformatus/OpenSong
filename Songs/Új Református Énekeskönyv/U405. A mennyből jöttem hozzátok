<?xml version="1.0"?>
<song><title>405. A mennyből jöttem hozzátok</title><lyrics>[V1]
 A mennyből jöttem hozzátok, Ma néktek boldog hírt mondok.
 Oly nagy örömet hirdetek, Hogy méltán ujjong szívetek.

[V2]
 E mai nap egy kisgyermek Tinéktek szűztől született.
 A gyermek édes, kedves, szép, Öröm sugárzik róla szét.

[V3]
 Úr Jézus Krisztus, Isten ő, Nagy ínségekből megmentő,
 Ki megvált, megtart, üdvözít, A bűn szennyétől megtisztít.

[V4]
 Lehozta boldogságotok, Mely Atyjánál már készen volt,
 Hogy országába lépjetek, Örökké véle éljetek.

[V5]
 Bizonyságként ez lesz a jel: Egy jászol mélyén ott pihen,
 Bepólyálva találjátok, Ki mennyet-földet alkotott.

[V6]
 Mi is együtt örvendezve A pásztorokkal menjünk be,
 Hogy meglássuk ajándékát, Az Isten drága, szent Fiát.

[V7]
 A mennyei magas égben Dicsőség légyen Istennek,
 Ki szent Fiát küldé értünk, Hogy Megváltónk legyen nékünk.

</lyrics></song>