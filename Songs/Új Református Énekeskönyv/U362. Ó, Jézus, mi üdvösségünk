<?xml version="1.0"?>
<song><title>362. Ó, Jézus, mi üdvösségünk</title><lyrics>[V1]
 Ó, Jézus, mi üdvösségünk, Fejedelmünk, dicsőségünk,
 Szívünknek fő vigasztalója!
 Rólad, csak rólad énekel Szánk buzgó dicséretekkel,
 Lelkünknek édes táplálója;
 Egyedül csak hozzád térünk, Mert hű pásztornak ismerünk.

[V2]
 Ó, mily szent az az indulat, Mely veled örömest mulat,
 Ó, Jézus, üdvösség forrása!
 Boldog, akit hívsz magadhoz, Méltóztatsz szent asztalodhoz,
 Hogy kegyelmed jelét ott lássa.
 Bizony, boldog az oly ember, Ki nálad kedvességet nyer.

[V3]
 Mert érdemedben részesül, Teveled, Uram, egyesül,
 Ki hű tagja e vendégségnek.
 Mint a bort s kenyeret veszi, Akképp részesévé teszi
 A hite őt az üdvösségnek,
 Melyhez ártatlan Jézusunk Vére által vagyon jussunk.

[V4]
 Azért, kit bűnök rongálnak, Járulj e kegyes Királynak
 Víg örömmel szent asztalához!
 Nem vet el ez irgalmas szív, Mert könyörülő, igaz, hív,
 Bátran folyamodj oltalmához:
 Bévesz sebe rejtekébe, Mint ígéri szent jelébe.

[V5]
 Nincs is egyébben oltalmunk, Reménységünk, bizodalmunk,
 Édes Jézus, hanem csak benned.
 Szállj hozzánk, kedves vendégünk, Oltsd meg nagy lelki éhségünk,
 Mert eledelünk csak érdemed;
 Szívünket, ímé, kitárjuk, Szentségedet várván várjuk.

</lyrics></song>