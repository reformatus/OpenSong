<?xml version="1.0"?>
<song><title>233. Eljött hozzánk az üdvösség</title><lyrics>[V1]
 Eljött hozzánk az üdvösség,
 Mely kegyelemből árad;
 Jóra nincs bennünk tehetség,
 Erőnk hiába fárad.
 ||
 De a hit Krisztusra tekint,
 Ki örök érdeme szerint
 Közbenjáró lett értünk.
[V2]
 Mit a törvény rendelt nekünk,
 Nem tudtuk betölteni;
 S kárhozatot érdemeltünk
 Mi, harag gyermekei.
 ||
 A test és vér nem engedett,
 A lélek sírva szenvedett,
 S mi vesztünkbe rohantunk.
[V3]
 Sóhajtva hordtuk az igát,
 És a haláltól féltünk;
 De Isten elküldte Fiát,
 Ki emberré lett értünk.
 ||
 A törvénynek eleget tett,
 És a veszélyből kimentett,
 Kiengesztelt Istennel.
[V4]
 Vessétek le mindannyian
 A gyötrelmes kétséget!
 Maga mondja: „Bízzál, fiam,
 Hited megtartott téged.”
 ||
 Mert a keresztség és a hit
 Megnyitja a menny kapuit,
 Hogy soha el ne vesszünk.
[V5]
 Hitből jön a cselekedet,
 Hogy életünk betöltse;
 Élő, igaz hit nem lehet,
 Melynek nincs jó gyümölcse.
 ||
 Megáld és megszentel e hit,
 Jó Istenünkkel egyesít,
 Szent, tiszta életet szül.
[V6]
 Dicsőség légyen Istennek
 E drága ajándékért,
 Atya, Fiú, Szentléleknek
 Csodás nagy irgalmáért!
 ||
 Hogy amint a jót elkezdte,
 Azt bennünk el is végezze:
 Szent neve legyen áldott!
</lyrics></song>