<?xml version="1.0"?>
<song><title>312. Uram, a te igéd nekem</title><lyrics>[V1]
 Uram, a te igéd nekem
 A sötétben szövétnekem;
 Mind igazak és ámenek,
 ||
 Amik szádból kijöttenek,
 Azért amit nem látok szemmel,
 Béveszem szavadra hitemmel.
[V2]
 Bízom hozzád erős hittel,
 Hogy te mindent megcselekszel,
 Amit szent igédben ígérsz:
 ||
 Hogy kegyelmesen hozzám térsz,
 És megbocsátván bűneimet,
 Megadod örök életemet.
[V3]
 E nagy jót neked köszönöm,
 Mely nekem arra ösztönöm,
 Hogy a Jézust, kiért velem
 ||
 Közöltetik a kegyelem,
 Tartsam lelkem megtartójának,
 Szeressem, engedvén szavának.
[V4]
 Igazgass, Uram, engemet,
 Hogy megőrizzem hitemet;
 Ha von magához e világ,
 ||
 Én mint Krisztusba oltott ág,
 Tőle vegyem tápláltatásom,
 Míg az élők közt lesz lakásom.
</lyrics></song>