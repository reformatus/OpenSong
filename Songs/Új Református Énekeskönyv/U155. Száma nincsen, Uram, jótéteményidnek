<?xml version="1.0"?>
<song><title>155. Száma nincsen, Uram, jótéteményidnek</title><lyrics>[V1]
 Száma nincsen, Uram, jótéteményidnek,
 Vége, hossza nincsen kegyelmességednek;
 Azért magasztallak felette mindennek,
 Mert hiszek lelkemben te ígéretednek.

[V2]
 Kiáltásom, Uram, tőled el nem vetéd,
 Az én nyavalyámat csak te magad nézéd;
 Atyai voltodat rajtam éreztetéd,
 Irgalmasságodat mikor megjelentéd.

[V3]
 A pokol torkából te kiszabadítál,
 És az én lelkemben engem megnyugtattál,
 Te ígéreteddel mikoron biztattál,
 Fiad által ismét fiaddá fogadtál.

[V4]
 Kész mindenkor lelkem néked énekelni,
 Mind e világ előtt rólad vallást tenni,
 Sok jótételidért néked hálát adni,
 Örökkön örökké tégedet dicsérni.

</lyrics></song>