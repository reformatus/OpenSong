<?xml version="1.0"?>
<song><title>294. Hirdetvén az Úr halálát</title><lyrics>[V1]
 Hirdetvén az Úr halálát,
 Urunk, néked adunk hálát,
 Hogy nemcsak tartod testünket,
 Hanem táplálod lelkünket.
[V2]
 Ma is ételt készítettél
 Ennek, s asztalt terítettél,
 Melyről Fiad szent testével,
 Elégítél szent vérével.
[V3]
 Ezzel világos jelt adtál,
 S minket arról megbiztattál,
 Hogy ha igaz hitünk lészen,
 Fiad miénk lesz egészen.
[V4]
 Kérünk, Urunk, adj kegyelmet,
 És nyújts nekünk segedelmet,
 Hogy Jézusunkat szeressük,
 És őtet végig kövessük.
[V5]
 Az ő megtöretett teste,
 Mellyel váltságunk kereste,
 Lelkünk máskor is táplálja,
 A bűnért meg ne utálja.
[V6]
 Segítsd gyarló tehetségünk,
 Véle kötött szövetségünk
 Hogy szent és állandó légyen,
 Mígnem lelkünk hozzá mégyen.
[V7]
 Amely fogadást ma tettünk,
 Midőn asztalodról ettünk,
 Urunk, segélj, hogy megálljuk,
 A bűnöket megutáljuk.
</lyrics></song>