<?xml version="1.0"?>
<song><title>358. Az Úr énnékem hűséges vezérem</title><lyrics>[V1]
 Az Úr énnékem hűséges vezérem,
 Főpásztoromnak csak őtet ismérem;
 Drága jóvoltát elrejtem szívemben,
 ||
 Szent nevét áldom egész életemben,
 Mert kegyelméből én érdemem felett
 Sok lelki jókkal engemet körülvett.
[V2]
 Szent beszédének gyönyörűségével,
 Áldott Lelkének titkos erejével
 Sötét álomból híven felébresztett,
 ||
 Az én szívemben oly hitet gerjesztett,
 Mely bánatában lelkem vidámítja,
 Jó reménységgel naponként újítja.
[V3]
 Sőt, hogy még inkább érezzem kegyelmét,
 Várjam bizonnyal ígért segedelmét:
 Jósággal teljes, édes indulatja
 ||
 Sákramentumit vélem kóstoltatja,
 Így édesíti szívemet magához,
 Hogy erős hittel fussak oltalmához.
[V4]
 Csak az szívemnek hozzád óhajtása,
 Ó, üdvösségnek fakadó forrása:
 Ha kegyelmedből már Atyámmá lettél,
 ||
 Végezd el a jót, amit elkezdettél;
 Reménységemnek add meg kívánt végét:
 Az én lelkemnek örök üdvösségét.
</lyrics></song>