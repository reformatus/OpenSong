<?xml version="1.0"?>
<song><title>137. Hogy a babiloni vizeknél ültünk</title><lyrics>[V1]
 Hogy a babiloni vizeknél ültünk,
 Ott mi nagy siralomban keseregtünk,
 A szent Sionról megemlékezvén,
 ||
 Melynél gyönyörűbb hely sehol nincsen.
 A nagy búnak és bánatnak miatta
 Hegedűnket függesztettük fűzfákra.
[V2]
 Akik minket fogva tartottak, kértek,
 Hogy hegedülnénk valamit nékiek,
 És mondanánk sioni éneket.
 ||
 Felelvén mondtuk: Miképpen lehet?
 Hogy dicsérhetnénk az Úr Istent vígan,
 Énekelvén ez idegen országban?
[V3]
 Íme, neked én azt nyilván felelem,
 Hogy hegedülésemet elfelejtem
 Előbb, hogynem a Jeruzsálemet.
 ||
 Míg e fogságban tartnak engemet,
 Inkább ínyemhez ragadjon én nyelvem,
 Ha Jeruzsálemre nem óhajt szívem!
[V4]
 Az Édom fiairól emlékezzél,
 És nékiek azt, Uram, ne engedd el,
 Amit ők akkoron kiáltottak,
 ||
 Midőn Jeruzsálemet rontották:
 „Fosszad, fosszad Jeruzsálemnek népét,
 Földig lerontsad minden épületjét!”
[V5]
 Te, Babilonnak leánya, meghiggyed,
 Hogy végre még por-hamuvá kell lenned!
 Boldog, aki tenéked e dolgot
 ||
 Megfizeti, e méltatlanságot,
 Ki öledből gyermekidet kirántja,
 És az erős kősziklához paskolja!
</lyrics></song>