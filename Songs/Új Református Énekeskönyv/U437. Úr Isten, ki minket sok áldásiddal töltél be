<?xml version="1.0"?>
<song><title>437. Úr Isten, ki minket sok áldásiddal töltél be</title><lyrics>[V1]
 Úr Isten, ki minket sok áldásiddal töltél be,
 Ez új esztendővel jó kedved ne szakaszd félbe!
 Áldd meg kezdetét s végét ennek,
 ||
 Hogy midőn napjai lemennek,
 Mondhassuk: Dicsőség Istennek!
[V2]
 E gyülekezeten, mely e helyre telepedett,
 Könyörülj, Úr Isten, bővítsd rajta kegyelmedet,
 Áldd meg nagyjait, kicsinyeit,
 ||
 Mind köz-, mind tanácsos rendeit;
 Töröld el a sírók könnyeit!
[V3]
 Adj vidám órákat, ha nekünk azt jónak látod,
 Békességes tűrést, ha vessződet ránk bocsátod;
 Ha több esztendőt nem számlálunk,
 ||
 S ma vagy holnap innen megválunk:
 Add, hogy legyen boldog halálunk!
</lyrics></song>