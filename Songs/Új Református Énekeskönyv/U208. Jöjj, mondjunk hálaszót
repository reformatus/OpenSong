<?xml version="1.0"?>
<song><title>208. Jöjj, mondjunk hálaszót</title><lyrics>[V1]
 Jöjj, mondjunk hálaszót
 Hű szájjal és hű szívvel,
 Mert rajtunk itt az Úr
 Nagy csodadolgot mível.
 ||
 Már anyaölben is
 Volt mindig gondja ránk.
 A sok jót, mellyel áld,
 Ki sem mondhatja szánk.
[V2]
 Dús kincséből az Úr
 Jó békességet adjon,
 Hogy szívünkben a kedv
 Víg és derűs maradjon.
 ||
 Ne hagyja híveit
 Bú-bajban sohasem;
 A rossztól óvja meg
 Itt s túl ez életen.
[V3]
 Az Atyát és Fiút
 És a Szentlelket áldom;
 A menny Urát, kiben
 Szent egybe forrt a három;
 ||
 Aki úgy szól ma is,
 Ahogy régente szólt,
 Nem változik: az Ő,
 És az lesz, aki volt.
</lyrics></song>