<?xml version="1.0"?>
<song><title>68. Hogyha felindul az Isten</title><lyrics>[V1]
 Hogyha felindul az Isten, Elkergettetnek szertelen
 Minden ő ellenségi.
 És elfutamodnak széjjel Ő haragos színe elől
 Minden ő gyűlölői.
 Úgy elűzetnek hirtelen, Mint a füst semmivé leszen,
 Elvész minden ő dolguk;
 Mint viasz olvad a tűztől, Úgy az ő kemény színétől
 Elvesznek a gonoszok.

[V2]
 De az igazak mindnyájan Örvendeznek nagy vígságban
 A kegyes Isten előtt;
 És víg szívvel énekelnek, Hogy ő kevély ellenségek
 Megszégyenült, elveszett.
 Nagy örömmel az Istennek, Énekeljetek nevének,
 Dicsérjétek, áldjátok;
 Ki puszta földeken megyen, Kinek neve erős Isten:
 Őtet magasztaljátok!

[V3]
 Őelőtte vigadjatok, Mert ő az árváknak atyjok,
 Kiket táplál kegyesen;
 Az özvegyeknek oltalma Az ő isteni hatalma,
 Lakván ő szentségében.
 Isten a mi segedelmünk, És kegyesen lakik velünk,
 Őriz minket mint népét;
 Élet és halál kezében, Ő az erős, örök Isten,
 Megtartja minden hívét.

[V4]
 Énekeljetek Istennek, Ki lakója az egeknek,
 Kiket teremtett régen.
 Ahol nagy hatalmával ül, Honnan szava úgy megdördül,
 Hogy zeng és harsog minden.
 Dicsérjétek nagy hatalmát, Ki felséges méltóságát
 Izráelen láttatja!
 Kinek nagy erejét ott fönn, Az égen és a felhőkön
 Senki sem tagadhatja.

[V5]
 Ó, csudálatos az Isten Az ő dicső szentségében!
 Ki Izráel népének
 Erőt ád nagy kegyelmesen; Azértan minden időben
 Mitőlünk dicsértessék!

</lyrics></song>