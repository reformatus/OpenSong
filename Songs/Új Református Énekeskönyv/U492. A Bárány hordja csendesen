<?xml version="1.0"?>
<song><title>492. A Bárány hordja csendesen</title><lyrics>[V1]
 A Bárány hordja csendesen
 Földiek minden vétkét.
 Vállalja tisztán, bűntelen
 Bűnösök bűnhődését.
 ||
 Elindul, hordoz szenvedést,
 Gúnyt, halált, átkot, megvetést,
 Nem kíván könnyebbséget.
 ||
 Elvisel, hordoz bűnt és bajt,
 Golgota fáján kínt és jajt,
 És szól: Eltűröm érted!
[V2]
 Nincs még ily áldott, hű barát,
 Őt adta Isten nékünk.
 Ő az, kit Atyja maga szánt
 Szent váltságdíjnak értünk.
 ||
 Ó, csodás égi szeretet!
 Az Atyát arra késztetted,
 Hogy Fiától megváljon.
 ||
 S ki előtt ég és föld reszket,
 Érettünk sírba fektetted
 Győzni poklon, halálon.
[V3]
 Míg élek, el nem feledem,
 Jézusom, hű szerelmed,
 Átadom szívem, életem.
 Szent hittel átölellek.
 ||
 Csak rólad zengjen énekem!
 Te bajban vigasz vagy nekem,
 És harcban bátorságom.
 ||
 Szomjamat oltó, hűs forrás,
 Árvaságban leghívebb társ,
 Utam bármerre járom.
[V4]
 Ha célhoz érek egykoron,
 S vár örök égi részem,
 Hadd legyen véred bíborom,
 Az fedjen el egészen!
 ||
 Az legyen fénylő koronám,
 Ha égi trónján vár reám
 Szent felsége Atyámnak,
 ||
 Ki veled eljegyzett engem,
 Hogy égi ékességemben
 Mint jegyesed ott álljak!
</lyrics></song>