<?xml version="1.0"?>
<song><title>475. Én Istenem!</title><lyrics>[V1]
 Én Istenem! Sok nagy bűnöm lelkemet szorongatja;
 Itten nincsen, ki segítsen, hát kihez folyamodjam?
[V2]
 E világon minden úton akármerre indulok:
 Súlyos terhem, betegségem ki elvegye, nem látok.
[V3]
 Hozzád térek, végy be, kérlek, Atyám, és haragodban
 Meg ne büntess, légy kegyelmes hozzám te szent Fiadban!
[V4]
 Ha kereszted reám veted, adj engedelmes szívet,
 Hogy tűréssel, reménységgel várjam üdvösségemet!
[V5]
 Nyújtsd kegyelmed és Szentlelked, mely engem vezéreljen;
 Bűn, ellenség, hitetlenség kárhozatra ne vigyen!
[V6]
 Ha bűneim, büntetésim engemet rettentenek:
 Rejtekhelye és reménye te vagy, Krisztus, lelkemnek.
[V7]
 Sebeidbe rejts el engem, hol bízvást megmaradok,
 Bár kínt valljak vagy meghaljak, jól tudom, hozzád jutok!
[V8]
 Te énnékem ellenségem haláloddal legyőzted,
 Boldog helyem, üdvösségem a mennyben megszerezted.
[V9]
 Áldott Isten egy felségben, tebenned szívem örül:
 Mert te szavad igaz marad: Aki hisz, az üdvözül!
</lyrics></song>