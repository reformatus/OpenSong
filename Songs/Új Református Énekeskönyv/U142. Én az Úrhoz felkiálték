<?xml version="1.0"?>
<song><title>142. Én az Úrhoz felkiálték</title><lyrics>[V1]
 Én az Úrhoz felkiálték,
 Kiáltván, néki könyörgék,
 Jelentvén én panaszimat,
 Elbeszélém bajaimat.
[V2]
 Ha szorongattatik lelkem,
 Te utat mutatsz énnekem,
 Módot találsz, amely által
 Megszabadulok bizonnyal.
[V3]
 Utamra tőrt mernek vetni,
 Amelyen szoktam én járni.
 Bármerre tekint a szemem,
 Senki sem ismer meg engem.
[V4]
 Bezárattak utak, ajtók,
 Egyfelé sem szaladhatok,
 És ez ilyen ínségemben
 Senki nincsen, ki segítsen.
[V5]
 Tehozzád kiálték, Uram,
 Mondván: Te vagy bizodalmam,
 És egyedül reménységem
 E földön csak te vagy nékem.
[V6]
 Halld meg az én imádságom,
 Mert igen sanyargattatom!
 Ments meg én ellenségemtől,
 Ki hatalmasan reám tör.
[V7]
 Vedd ki fogságból lelkemet,
 Hogy dicsérjem szent nevedet,
 Ha kegyesen teszel velem,
 A jók legyenek körülem.
</lyrics></song>