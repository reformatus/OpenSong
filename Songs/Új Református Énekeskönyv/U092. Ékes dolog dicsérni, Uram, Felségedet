<?xml version="1.0"?>
<song><title>92. Ékes dolog dicsérni, Uram, Felségedet</title><lyrics>[V1]
 Ékes dolog dicsérni, Uram, Felségedet, 
 És a te nevedet Énekkel magasztalni. 
 Hogy ember áldja reggel Te nagy jó voltodat, 
 És igazságodat Dicsérje minden éjjel.

[V2]
 Lantban és hegedűben És szép cimbalmokban, 
 Hangos citerákban, Dicsértessél zengésben! 
 Dolgaidon örvendek Hatalmadat látván; 
 Kezednek csudáján Örömömben éneklek.

[V3]
 Sok és nagy csudálatos Te cselekedeted, 
 Mélység bölcsességed, Beszéded drágalátos. 
 E dolgot az esztelen Egy szálnyit sem érti, 
 És meg sem tekinti, Hogy ez miképpen légyen.

[V4]
 Hogy a gonoszok nőnek, Mint a fű a mezőn; 
 Virágoznak szépen A sok istentelenek, 
 Hogy örökké essenek A veszedelemben. 
 Te vagy, örök Isten, Fölötte mindeneknek.

[V5]
 Virágoznak a hívek, Mint a szép pálmafák, 
 És mint a cédrusfák, Mik Libánonon nőnek. 
 És az Úr hajlékában Ezek plántáltatnak, 
 Szépen virágoznak Az Isten tornácában.

[V6]
 Ámbátor megőszülnek, De mindazonáltal 
 Nagy szaporasággal Szép gyümölcsöt teremnek, 
 Hogy igazságát híven Mindenütt hirdessék 
 Az én Istenemnek, Kiben hamisság nincsen.

</lyrics></song>