<?xml version="1.0"?>
<song><title>227. Siess, keresztyén, lelki jót hallani</title><lyrics>[V1]
 Siess, keresztyén, lelki jót hallani,
 Régi törvényből harcolni tanulni,
 Az igaz hit mellett mint kell bajt vívni, Krisztusban bízni.

[V2]
 Mert nem hiába ezt az ó törvénybe,
 Próféták írták Biblia könyvébe;
 Szép tanulság ez most az új törvénybe’, Mi eleinkbe’.

[V3]
 Jól tudja földön ezt minden keresztyén:
 Nem csak fegyverrel oltalmaz az Isten.
 Ezt minden népnek tudására adom: Istenünk vagyon!

[V4]
 Fejedelemség vagyon csak Istenben,
 Minden hatalom vagyon ő kezében;
 Kiket ő akar, föld kerekségében: Emeli égben.

[V5]
 Ne ess kétségbe ő nagy jóvoltában,
 Az igaz hitben erős légy magadban,
 Mint Dávid, úgy jársz párviadalodban, Hitvallásodban.

[V6]
 Dávidot Isten hagyá királyságban,
 Ő ellenségit veté gyalázatban.
 Dicsérjük Istent nagy hálaadásban, Énekmondásban.

</lyrics></song>