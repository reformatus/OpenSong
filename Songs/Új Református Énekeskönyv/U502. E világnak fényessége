<?xml version="1.0"?>
<song><title>502. E világnak fényessége</title><lyrics>[V1]
 E világnak fényessége,
 És szenteknek üdvössége,
 Krisztus Jézus egy reménye,
 Mennynek, földnek teremtője!
[V2]
 Kegyetlen halált meggyőzéd,
 Ördög hatalmát elvévéd,
 Pokol torkát bérekesztéd,
 Bűnünket rólunk elvévéd.
[V3]
 Teáltalad megváltattunk,
 Teáltalad szabadultunk,
 Teáltalad igazultunk,
 Teáltalad megtartattunk.
[V4]
 Alázatosan könyörgünk,
 Buzgó szívből esedezünk:
 Légy minékünk segítségünk,
 Mert jól látod, mely sok bűnünk.
[V5]
 Add Szentlelked ajándékát.
 Örök életnek jutalmát,
 Engeszteld Atyád haragját,
 Láthassuk ő szent irgalmát.
[V6]
 Te vagy mennyország kapuja,
 És üdvösségnek ajtaja,
 Bűnösöknek szószólója,
 És csak egy közbenjárója.
[V7]
 Dicsőség légyen Atyának,
 Tenéked, ő szent Fiának,
 És a mi Vigasztalónknak,
 A teljes Szentháromságnak.
</lyrics></song>