<?xml version="1.0"?>
<song><title>697. Ne jöjjön addig szememre álom</title><lyrics>[V1]
 Ne jöjjön addig szememre álom,
 Míg Teremtőmnek és Gondviselőmnek,
 Kitől minden jó adományok jőnek,
 Jótéteményit meg nem hálálom.

[V2]
 Ha elgondolom, mennyi jót vettem
 Tetőled, Atyám, méltatlan létemre:
 Csudálom, mint vigyázol életemre,
 Ki csak eltűrést sem érdemlettem!

[V3]
 Áldalak, hogy e megrepedezett
 Nádszálat ma eltörni nem engedted;
 Gyarló életem híven vezérelted,
 Melyet sok veszély megkörnyékezett.

[V4]
 Számnak mind étele, mind itala,
 Az ép elme az egészséges testben,
 Az öröm és a békesség szívemben:
 Ingyen való adományod vala.

[V5]
 Kihez menjek több kegyelmet kérni?
 Szemem és szívem tehozzád emelem,
 Mert a tenálad lakozó kegyelem
 Mélységeit nem lehet megmérni.

[V6]
 Bizton hajtom le fejem ez éjjel,
 Ha te, hű Pásztor, tartasz engem szemmel,
 Így szemem nem lát s nem hallok fülemmel:
 Nem bánthat senki semmi veszéllyel.

[V7]
 Légy hát őrállóm ez éjszakában!
 Hogyha tőreit útjaimba hányja,
 Aki vagy vesztem, vagy károm kívánja:
 Ne jusson célhoz rossz szándékában.

[V8]
 Adjad, hogy véghez vigyem munkáim,
 Lelkem és testem újra erőt végyen,
 És nyugodalmam mértékletes légyen,
 Hogy munkára szánhassam óráim.

[V9]
 Nem bocsátlak el, Atyám, tégedet,
 Míg meg nem áldasz engemet, fiadat:
 Dicsőítsd meg hát bennem irgalmadat,
 És én magasztalom Felségedet.

</lyrics></song>