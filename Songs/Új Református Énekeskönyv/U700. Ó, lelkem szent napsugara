<?xml version="1.0"?>
<song><title>700. Ó, lelkem szent napsugara</title><lyrics>[V1]
 Ó, lelkem szent napsugara! Ahol te vagy, nincs éjszaka.
 Bár földi köd szakadna fel, S látás elől ne fedne el.

[V2]
 Ha csendes est szememre száll S szelíd álomharmat szitál,
 Gondoljam azt, én Istenem: Nyugodni jó a szíveden.

[V3]
 Reggeltől estig légy velem, Nincs nálad nélkül életem;
 Légy velem, ha az éj leszáll, Nélküled rémít a halál.

[V4]
 Ha egy bolygó, bús gyermeked Gúnyolta szód, mert tévedett,
 Ne hagyd bűnben, Kegyelmes, őt, Emeld fel azt a vétkezőt.

[V5]
 Virraszd, akit kór súlya nyom, Ki koldus, áldd meg gazdagon;
 Kit kín szorít, gyász keserít, Légy álma, könnyű és szelíd.

[V6]
 Jöjj, és áldj meg, ha ébredünk, S világ útján járunk-kelünk,
 Míg jóságod szent tengerén Majd elmerít az égi fény.

</lyrics></song>