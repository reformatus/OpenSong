<?xml version="1.0"?>
<song><title>433. Az esztendő fordulóján</title><lyrics>[V1]
 Az esztendő fordulóján 
 Összegyűltünk mind ez órán; 
 Alázattal leborulunk hál’adásra, 
 Mindentudó színed előtt számadásra.

[V2]
 A múló év minden napja 
 Kegyelmedet megmutatja: 
 Testi-lelki bajainkban gyógyítottál, 
 A halálnak karjaitól oltalmaztál.

[V3]
 A mezőket te ruházod, 
 Ég madarát te táplálod; 
 Nem engedtél elpusztulni árván minket, 
 És megadtad mindennapi kenyerünket.

[V4]
 Könnyeinket szárítgattad, 
 Homlokunkat simogattad; 
 Ha tévedtünk, a jó útra rátereltél, 
 Ha elestünk, irgalmasan fölemeltél.

[V5]
 Hálásan hát megfogadjuk, 
 Hogy törvényed el nem hagyjuk. 
 Új esztendő minden napján légy mellettünk, 
 Kísértéstől, bűn tőrétől óvjad lelkünk!

[V6]
 Ha majd eljön a végóra, 
 Ajkunk nyílik búcsúszóra, 
 Hazatérő lelkünket te vidd magaddal 
 Oda, hol nincs nap, sem éj, csak örök hajnal!

</lyrics></song>