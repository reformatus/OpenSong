<?xml version="1.0"?>
<song><title>153. Tudom, pásztorom és vezérem énnékem az én Uram</title><lyrics>[V1]
 Tudom, pásztorom és vezérem énnékem az én Uram, Istenem,
 Kinek gondja vagyon testemre, lelkemre, mert ő teremtett engem,
 ||
 Én ő juha vagyok, őreá hallgatok, mert ő megváltott engem;
 Azért benne bízom, tudom, semmiképpen nem hagy engem elvesznem.
[V2]
 Az ő mezejének szép zsíros füvével szépen legeltet engem,
 Szent ígéretinek édes beszédével mikor vigasztal engem;
 ||
 Anyaszentegyházban és az ő aklában szépen megnyugtat engem,
 Lopótól, farkastól, hamis tanítótól ott megoltalmaz engem.
[V3]
 Reggel, hogy kiviszen, énelőttem mégyen igaz tudományával,
 Minden napon kétszer megitat engemet ő lelki italával,
 ||
 Lelki folyóvíznek és élő kútfőnek ő gyenge folyásával,
 Evangéliumnak anyaszentegyházban ő prédikálásával.
[V4]
 Azzal én lelkemet ugyan megújítja és újonnan megáldja,
 Mennyországnak útját és az igaz hitet énnékem megmutatja;
 ||
 Az ő szent Fiában szomorú lelkemet csak egyedül biztatja,
 Méltatlanságomban az ő szent Fiáért irgalmasságát nyújtja.
[V5]
 Ily nagy reménységgel és bizodalommal azért tebenned bízom,
 Én Uram, Istenem, testemet, lelkemet én tenéked ajánlom;
 ||
 Ha szintén a halál völgye árnyékában az én fejemet látom:
 Mert te vagy énvélem, szabadulásomat azért tetőled várom.
[V6]
 Megvigasztalt engem te pásztori vessződ és te pásztori botod,
 A sok nyomorúság, mellyel híveidet megsújtod, sanyargatod;
 ||
 Mellyel beszédedhez oly nagy szépen őket szoktatod és tanítod,
 Hogy el ne vesszenek, sőt veled legyenek, mindörökké megtartod.
[V7]
 Ily nagy készülettel ellenségim előtt asztalt terítesz nékem,
 A te szent Fiadnak egy áldozatjával táplálod az én lelkem;
 ||
 Megvigasztalsz engem, s mindenkor megáldod bőséggel én életem,
 Én ellenségimnek nagy bosszúságukra megtartod az én lelkem.
[V8]
 Halandó testemnek ő gyarlóságától megszabadítasz engem,
 E világ sem árthat sem álnokságával, sem bosszújával nékem,
 ||
 Mert én teáltalad fő ellenségemet, az ördögöt meggyőztem,
 Az én életemet csak tebenned, bízván, mindenkor helyheztetem.
[V9]
 A te jóvoltodból, kegyelmességedből mindezeket én várom,
 Mert ezekre való nagy méltóságomat magamban nem találom,
 ||
 Azért minden napon az én életemet én csak tereád bízom,
 És tudom bizonnyal, hogy tebenned soha én meg nem csalatkozom.
[V10]
 Élek mindörökké az én Istenemnek és Uramnak házában,
 Az én Krisztusomnak pásztorsága alatt az anyaszentegyházban,
 ||
 Az ő juhainak, igaz híveinek kívánt társaságában,
 Kikkel egyetemben örökké vigadok, az örök boldogságban.
</lyrics></song>