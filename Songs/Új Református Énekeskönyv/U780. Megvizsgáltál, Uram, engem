<?xml version="1.0"?>
<song><title>780. Megvizsgáltál, Uram, engem</title><lyrics>[V1]
 Megvizsgáltál, Uram, engem, Ismersz minden helyzetedben,
 Útjaimat jól tudod.
 A beszéd még nyelvem alatt, S Te már érted szavaimat;
 Tőled hova futhatok?

[V2]
 Körülzártál elöl, hátul, A kezedet szent áldásul
 Tartod fölém, Istenem.
 Csodálatos a tudásod, Oly magasba nem is látok;
 Árnyékodban létezem.

[V3]
 Menjek bár az égbe, ott vagy, Koporsómban is jelen vagy,
 Fogod az én kezemet.
 Engem sötétség se rejthet, Mert nincs sötét Teelőtted:
 Csontjaimat ismered.

[V4]
 Az időnek ős-mélyében, Anyám titkos, szent méhében,
 Tudtad, miként sarjadok.
 Mikor még egy sejt se voltam, Már könyvedben írva voltam:
 Hogy születek, s meghalok.

[V5]
 Nékem ezért olyan drága Gondolatod summázása,
 Bár elmémig föl nem ér.
 Veszejtsd el a gonoszt bennem, Ellenségedet szívemben!
 Jobbik részem erre kér.

[V6]
 Mert ellened, aki vétett, Nemcsak a Te ellenséged,
 Ellenem is tör, tudom.
 Vizsgáld meg a lelkem, Isten, S ha ellened bármit tettem,
 Indíts el a jó úton.

</lyrics></song>