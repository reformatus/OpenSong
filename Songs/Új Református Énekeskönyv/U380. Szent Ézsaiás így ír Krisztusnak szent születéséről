<?xml version="1.0"?>
<song><title>380. Szent Ézsaiás így ír Krisztusnak szent születéséről</title><lyrics>[V1]
 Szent Ézsaiás így ír Krisztusnak szent születéséről,
 Hogy egy vesszőszál felnevekedik Jesse gyökeréről.

[V2]
 Ennek gyökerén egy virágocska, úgymond, nevelkedik,
 Kin az Istennek, ő szent Atyjának Lelke megnyugoszik.

[V3]
 Győzedelmesnek, nagy hatalmasnak, irgalmasnak vallja,
 A kegyelemmel és igazsággal őt teljesnek mondja.

[V4]
 Ez által lészen az Úr Istennel nékünk békességünk,
 Mert közbenjárónk szent Atyja előtt ő lészen minékünk.

[V5]
 Drága jószágot és örökséget szerez ő minékünk,
 Adósságunkat nagy gazdagsággal megfizeti értünk.

[V6]
 Igazságával mind e világot megítélni fogja,
 Mert az Úr Isten az ítéletet kezébe bocsátja.

[V7]
 Nagy békességet, lelki örömet hoz ő e világra,
 Mert birodalmat, nagy királyságot vészen fel vállára.

[V8]
 Általa lészen, hogy a bárányok a farkassal laknak,
 Semmi bántásuk oroszlánoktól nem lészen juhoknak.

[V9]
 Győzedelmének hatalmasságát valakik meglátják,
 Krisztus Jézusnak isteni voltát mindazok imádják.

[V10]
 Nagy bátorsággal szegény bűnösök akkor könyörögnek;
 Krisztus nevében lelki és testi ajándékot vesznek.

[V11]
 Az ő zászlóját felemelteti Anyaszentegyházban,
 És szent igéjét prédikáltatja e széles világban.

[V12]
 Ezt megcselekszi a seregeknek Ura és Istene,
 Az Úr Istennek reánk áradott buzgó nagy szerelme.

[V13]
 Nagy vigasságunk, örvendezésünk legyen e gyermekben;
 Mert üdvösségünk vagyon minékünk szent születésében.

</lyrics></song>