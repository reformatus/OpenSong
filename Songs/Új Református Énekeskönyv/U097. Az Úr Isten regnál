<?xml version="1.0"?>
<song><title>97. Az Úr Isten regnál</title><lyrics>[V1]
 Az Úr Isten regnál, 
 Ő az erős király, 
 Kin mind e föld örvendjen, 
 Minden sziget örüljön! 
 Felhő áll előtte, 
 És homály körüle, 
 Ő törvényszékének 
 És ítéletének 
 Áll erős törvénye.

[V2]
 Tűz megy őelőtte, 
 Mellyel ellensége 
 Szörnyen megégettetik, 
 És hamuvá tétetik. 
 Hírük sem lesz soha, 
 Az ő villámlása 
 Fénylik világoson 
 Ez egész világon, 
 Fél a föld, ha látja.

[V3]
 Az Isten színének 
 Előtte a hegyek, 
 Mint viasz, elolvadnak, 
 Mert Ura e világnak. 
 Hirdetik az egek 
 Mindenféle népnek 
 Az ő igazságát, 
 És dicső nagy voltát 
 Az ő hatalmának.

[V4]
 Hát pironkodjanak, 
 Kik bálványt imádnak, 
 És tisztelnek képeket, 
 Mikre vetik szívüket! 
 Ti, minden istenek, 
 Őtet tiszteljétek, 
 Állván széke előtt, 
 Kit a Sion hallott, 
 És örült e hírnek.

[V5]
 Ti, Istent szeretők, 
 Gonoszt gyűlöljetek, 
 Hogy részetek ne légyen 
 Hamis cselekedetben. 
 Mert az ő szolgáit, 
 Megmenti híveit 
 A gonosz kezéből; 
 Ő nagy erejéből 
 Megtartja népeit.

[V6]
 Szentihez világát, 
 Nyújtja nagy irgalmát; 
 És a tiszta szívűek 
 Tőle örömet nyernek. 
 Szent hívek, ez Úrban 
 Örvendjetek vígan, 
 És az ő szentségét, 
 Dicsőséges nevét 
 Áldjátok mindnyájan!

</lyrics></song>