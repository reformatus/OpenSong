<?xml version="1.0"?>
<song><title>25. Szívemet hozzád emelem</title><lyrics>[V1]
 Szívemet hozzád emelem, És benned bízom, Uram;
 És meg nem szégyeníttetem, Nem nevet senki rajtam,
 Mert szégyent nem vallanak, Akik hozzád esedeznek,
 Azok pironkodjanak, Akik hitetlenül élnek.

[V2]
 Útjaid, Uram, mutasd meg, Hogy el ne tévelyedjem;
 Te ösvényidre taníts meg, Miken intézd menésem.
 És vezérelj engemet A te szent, igaz igédben;
 Oltalmazd életemet, Mert benned bízom, Úr Isten.

[V3]
 Emlékezzél jóvoltodból Nagy kegyelmességedre,
 Emlékezzél irgalmadról, Mely megmarad örökre.
 Ifjúságomnak vétkét, Kérlek, hogy meg ne említsed,
 Sőt, nagy kegyességedet, Én Istenem, megtekintsed.

[V4]
 Jó és igaz az Úr Isten Mind örökkön-örökké,
 A bűnösöket térítvén Ő igaz ösvényire;
 És a nyomorultakat Életükben igazgatja,
 Nagy kegyesen azokat Az ő útjában megtartja.

[V5]
 Az Istennek minden útja Kegyesség és nagy hűség
 Azoknak, kik mondására Gondot tartnak mindvégig.
 Énnékem kegyelmezz meg, Uram, a te szent nevedért,
 És bűnömet bocsásd meg, Ne ostorozz nagy voltáért!

[V6]
 Aki az Úr Istent féli És tiszteli szívében,
 Azt ő nagy híven vezérli Igaz ösvényeiben.
 Nagy békességben annak Minden jó bőven adatik,
 És ő maradékinak Gazdag örökség hagyatik.

[V7]
 Az igaz istenfélőknek Megjelenti titkait,
 Szövetségit a hívőknek, Megmutatja kötésit.
 Istenhez szemeimet Felemelem szüntelenül,
 Ő megőriz engemet, Lábam kivonja a tőrből.

[V8]
 Térj azért hozzám, Istenem, Tekints reám kegyesen,
 És kegyelmezz meg énnékem, Mert élek szegénységben.
 Betegsége szívemnek Napról napra mind nehezül;
 Uram, add végét ennek, Végy ki engem ez ínségből!

</lyrics></song>