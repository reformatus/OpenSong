<?xml version="1.0"?>
<song><title>197. Dicsérjétek a menny Urát</title><lyrics>[V1]
 Dicsérjétek a menny Urát, Dicsőítsétek hatalmát,
 Áldjátok őt a szent helyen, Áldjátok őt az egekben!

[V2]
 Látjátok hősi tetteit, Dicsérjétek nagy műveit,
 Áldjátok őt nagy boldogan, Gazdagságához méltóan!

[V3]
 Dicsérjék őt a harsonák, Ércesen zengő trombiták,
 Citera, hárfa zengje őt, Dicsérje mind a Teremtőt!

[V4]
 Dicsérje Istent énekszó, Cimbalom: hangos, harsogó,
 Hegedű húrja csillogón, Fuvola fényes hangokon!

[V5]
 Mindenki szívét hassa át Mennyei béke, boldogság,
 Mindaz, ki éltet tőle kap, Hálákat adjon Urunknak!

</lyrics></song>