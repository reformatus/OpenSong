<?xml version="1.0"?>
<song><title>834. Ébredj, bizonyságtévő Lélek</title><lyrics>[V1]
 Ébredj, bizonyságtévő Lélek! 
 A várfalakra őrök álljanak, 
 Kik bátran szólnak, harcra készek, 
 Ha éj borul le, vagy ha kél a nap. 
 Hívásuk zengjen messze szerteszét, 
 Az Úrhoz gyűjtve népek seregét!

[V2]
 Ó, bárha lángod fellobogna, 
 S ébredne föl sok nemzet fényinél, 
 Ó, bár sok szolga, sarlót fogva, 
 Aratna, mígnem leborul az éj! 
 Urunk, e roppant, ért vetésre nézz: 
 A munka sok, a munkás oly kevés!

[V3]
 Küldd útra hírnökid csapatját, 
 És adj erőt onnan felül nekik, 
 Hogy veszni a pogányt se hagyják, 
 És szerte űzzék Sátán seregit. 
 Országod jöjjön el minél elébb, 
 Hirdetve szent neved dicséretét!

</lyrics></song>