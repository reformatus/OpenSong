<?xml version="1.0"?>
<song><title>705. Maradj velem, mert mindjárt este van</title><lyrics>[V1]
 Maradj velem, mert mindjárt este van,
 Nő a sötét, ó, el ne hagyj, Uram;
 Nincs senkim, és a vigaszt nem lelem,
 Gyámoltalannal, ó, maradj velem.

[V2]
 Kis életem fut s hervadásba hull,
 Bú lesz a vígság, fényesség fakul,
 Csak változást és romlást lát a szem;
 Változhatatlan, ó, maradj velem.

[V3]
 Minden múló perc Hozzád visz közel,
 Kegyelmed űzi kísértőmet el,
 Nincs más vezérem, nincs más Mesterem,
 Fényben, borúban, ó, maradj velem.

[V4]
 Ellenség ellen áldásod fedez,
 A könny nem sós, a kór is könnyű lesz,
 Sír, halálfullánk, hol a győzelem?
 Győztes leszek, csak légy, Uram, velem.

[V5]
 Hunyó szemembe vésd keresztedet,
 Ködöt foszlatva láttasd szent eged.
 Föld árnya fut, menny fénye megjelen:
 Halálban is Te légy, Uram, velem.

</lyrics></song>