<?xml version="1.0"?>
<song><title>652. Látod, Úr Isten, szívünket</title><lyrics>[V1]
 Látod, Úr Isten, szívünket, Látod erőtlenségünket,
 Nem rejtjük el bűneinket, Várjuk kegyelmességedet.

[V2]
 Mindnyájan arcra borulunk, Szent Atyánk, hozzád kiáltunk,
 Felejtsed el bűneinket, Tengerbe el-bévesd őket.

[V3]
 Világosítsad elménket, Gerjeszd fel a mi szívünket,
 Hogy dicsérhessünk tégedet, És áldhassuk szent nevedet.

[V4]
 Kérünk téged: mi szívünket Hajlékoddá te szenteljed,
 Szíveinkben lakodalmat Szerezz, és nagy nyugodalmat.

[V5]
 Így cselekedjél mivelünk Szent Fiadért, ki minekünk
 Nálad bizonyos reményünk, Hozzád egyenes vezérünk.

</lyrics></song>