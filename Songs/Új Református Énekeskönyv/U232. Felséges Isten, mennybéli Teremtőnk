<?xml version="1.0"?>
<song><title>232. Felséges Isten, mennybéli Teremtőnk</title><lyrics>[V1]
 Felséges Isten, mennybéli Teremtőnk, 
 A Krisztus által jóakaró Urunk, 
 Lelki és testi gonosztól védelmünk 
 És oltalmazónk.

[V2]
 Kinek jó kedve mireánk áradott, 
 A Fiú által megnyilatkoztatott, 
 Kit most minékünk igazán hirdetnek 
 Ő igéjéből.

[V3]
 Gerjeszd fel azért a te Szentlelkeddel, 
 A mi szívünket tápláljad igéddel, 
 Hogy dicsőséged magasztaljuk híven 
 Minden időben.

[V4]
 Vedd el mirólunk a mi bűneinket, 
 Ostorcsapással ne fenyíts meg minket, 
 Ne tekintsd, kérünk, nagy bűnös voltunkat, 
 Álnokságunkat.

[V5]
 Tudjuk, mindnyájan mi kicsinységünkben 
 Bűnben fogantunk anyánknak méhében, 
 Ádámként élünk e keserves völgyben, 
 Emberi testben.

[V6]
 Ha megtekinted a mi bűneinket, 
 Álnokságunkért büntetsz meg bennünket, 
 Ki viselné el haragodnak súlyát, 
 Iszonyú voltát?

[V7]
 Ám te igaz vagy, Ábrahámnak Ura, 
 Keresztyéneknek kegyelmes oltalma, 
 Ne büntess minket azért haragodban, 
 Igazságodban.

[V8]
 Hála tenéked, kegyes Atya Isten, 
 Dicséret néked, áldott Fiú Isten, 
 Tisztesség néked, Szentlélek Úr Isten, 
 Minden időben.

</lyrics></song>