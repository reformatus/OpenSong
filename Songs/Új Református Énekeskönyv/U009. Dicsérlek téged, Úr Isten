<?xml version="1.0"?>
<song><title>9. Dicsérlek téged, Úr Isten</title><lyrics>[V1]
 Dicsérlek téged, Úr Isten,
 És áldlak teljes szívemben,
 És a te csudatételidet,
 Hirdetem jótéteményidet.
[V2]
 Tebenned, Uram, vigadok,
 Nagy örömömben tombolok,
 És a te felséges nevednek
 Szép dicséreteket éneklek.
[V3]
 Mert az én ellenségimet
 Veréd, megtérítéd őket,
 Kik rettegvén, hátra esének,
 Szent színed elől elveszének.
[V4]
 Én ügyemet megtekintéd,
 És kegyelmesen felvevéd;
 Ülvén a törvénytevő székben,
 Megmentél igaz ítéletben.
[V5]
 A pogányokat megfeddéd,
 A gonoszokat elvesztéd;
 Semmivé tőd az ő nevüket,
 Teljességgel eltörléd őket.
[V6]
 Törvényed te szent mértéked:
 Előhívod a te néped,
 És igazsággal mindeneket,
 Megítélsz minden nemzeteket.
[V7]
 Te a szegénynek oltalma,
 Őrzője vagy és jutalma,
 Aki szükségnek idejében
 Hozzád óhajt könyörgésében.
[V8]
 Azért bíznak csak tebenned,
 Akik ismerik szent neved;
 Kik tőled várnak segítséget,
 Úr Isten, nem hagyod el őket.
[V9]
 Énekeljetek az Úrnak,
 A Sion hegyén lakónak!
 Sokságát cselekedetinek
 Hirdessétek el minden népnek.
[V10]
 Aki nyilván megkeresi
 Az igaz vért, nem felejti,
 A szegény népet ő nem hagyja,
 Akiknek kiáltását hallja.
[V11]
 Én Uram és én Istenem,
 Tekintsed meg nagy ínségem:
 Életemet a gonosz gyötri;
 A halál kapuiból végy ki!
[V12]
 Dicsérhesselek nagy vígan
 A Sionnak kapuiban;
 Hadd örvendezzek én szívemben,
 Hogy engem megtartál kegyesen.
[V13]
 Kelj fel, Uram, és légy jelen,
 Hogy ember erőt ne vegyen;
 A pogányokat hívd elődbe,
 Ítéld meg erős törvényedbe’!
[V14]
 Szívükben, Uram, rettentsd meg,
 Hogy magukat gondolják meg,
 És ismerjék a pogány népek,
 Hogy ők is halandó emberek.
</lyrics></song>