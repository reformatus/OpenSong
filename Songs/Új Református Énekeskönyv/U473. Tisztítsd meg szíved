<?xml version="1.0"?>
<song><title>473. Tisztítsd meg szíved</title><lyrics>[V1]
 Tisztítsd meg szíved, Jeruzsálem népe,
 Hogy megtartassál, mosódj hófehérre,
 Karmazsin színű bűneidből tisztulj, Hogy ki ne pusztulj!

[V2]
 Szeplőtelen légy a Krisztus napjára,
 Mert igen nagy volt váltságodnak ára,
 Ártatlan omlott Királyodnak vére. Térj meg kedvére!

[V3]
 Nem járhatsz folyvást annyi undokságban,
 Részed így nem lesz mennyek országában.
 Vedd fel a harcot, vedd fel a keresztet, Vagy üdvöd veszted!

[V4]
 Élj botlás nélkül, szentül, feddhetetlen,
 Vizsgáld a törvényt lelkiismeretben.
 Inkább fonj gyarló tested ellen ostort, Semhogy bemocskold!

[V5]
 Tisztítsd meg ajkad oltárról vett szénnel,
 Rútat ne illess, mit a lelked szégyell!
 Jót cselekedjél mindenekkel bőven, Minden idődben!

[V6]
 Új teremtés vagy: vetkezd le a régit!
 Ördög, ha üldöz, e világ, ha rémít,
 Csak meg ne hátrálj, maradj meg az újban, Véled az Úr van!

</lyrics></song>