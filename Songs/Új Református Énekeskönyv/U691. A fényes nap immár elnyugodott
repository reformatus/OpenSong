<?xml version="1.0"?>
<song><title>691. A fényes nap immár elnyugodott</title><lyrics>[V1]
 A fényes nap immár elnyugodott,
 A föld színe sötétben maradott,
 Nappali fény éjjelre változott,
 Fáradtaknak nyugodalmat hozott.

[V2]
 Minden élő megy nyugodalomra,
 Az Istentől elrendelt álomra,
 De én, Uram, úgy megyek ágyamba,
 Mintha mennék gyászos koporsómba.

[V3]
 Vessünk számot hát, édes Istenem,
 Hogy lelkemet ne kelljen féltenem,
 Hogy lehessen bátrabban szólanom,
 Midőn meg kell előtted állanom!

[V4]
 Színed előtt mindennap elesem,
 De van nekem tenálad kezesem.
 Ha megtartasz holnapi napodra,
 Nem fordítom azt megbántásodra.

</lyrics></song>