<?xml version="1.0"?>
<song><title>26. Légy ítélőm, Uram</title><lyrics>[V1]
 Légy ítélőm, Uram, Mert hűséggel jártam,
 És éltem nagy ártatlanul!
 Azért hiszem az Istent, Hogy ő engemet megment
 Minden háborúságomtól.

[V2]
 Próbálj és kísérts meg, Ügyemet jól nézd meg:
 Meglátod tisztaságomat!
 Vizsgáld meg veséimet, És próbáld meg szívemet,
 Hogy értsed indulatomat.

[V3]
 Látom szemem előtt Kegyelmességedet,
 És azon vagyok szüntelen,
 Hogy minden dolgaimban Járjak az igazságban,
 Ne vétsek Felséged ellen.

[V4]
 A hazug emberek Nálam nem kedvesek;
 A tettető csalárdokat
 Szívem szerint gyűlölöm, És nagy távol kerülöm
 Az álnoksággal járókat.

[V5]
 A gonosztevőknek És hamis népeknek
 Társaságukat gyűlölöm.
 Ő gyülekezetükben Nem ülök semmiképpen,
 Sőt, magam előtt sem tűröm.

[V6]
 Belső tisztaságban És ártatlanságban
 Én kezeimet megmosom;
 Tisztán téged dicsérlek, Áldozván Felségednek,
 Oltárodnál forgolódom.

[V7]
 Ékes énekszóval És víg hangossággal
 Magasztalom Felségedet;
 Néked adván hálákat, Hirdetvén csodáidat,
 Mindenütt áldlak tégedet.

[V8]
 Uram, hajlékodat, Szeretem házadat,
 Hol lakozol dicsőséggel,
 Szent helyedet kedvelem, És azt jobban szeretem
 Minden e világi kincsnél.

[V9]
 Ostorodat, Uram, Fordítsd el énrólam,
 Ne büntess a bűnösökkel!
 Vélük ne verd lelkemet, Ne vedd el életemet
 A vérontó emberekkel!

[V10]
 Az én lábam megáll, Tágas helyet talál,
 És megmarad ösvényiben:
 Azért, Uram, dicsérlek, És örömmel tisztellek
 A hívek szent seregiben.

</lyrics></song>