<?xml version="1.0"?>
<song><title>505. Emlékezzünk e napon</title><lyrics>[V1]
 Emlékezzünk e napon Urunknak haláláról
 És feltámadásáról, néki adván hálákat: Irgalmazz nékünk!

[V2]
 A Krisztus feltámada nékünk üdvösségünkre,
 És feltámadásával nékünk hozott életet: Irgalmazz nékünk!

[V3]
 Ezen mi mind örüljünk, az Úr Istent dicsérjük,
 És adjunk nagy hálákat édes Üdvözítőnknek: Irgalmazz nékünk!

[V4]
 Krisztus nékünk adaték, igaz húsvéti bárány,
 Ki elmosá vérével e világnak bűneit: Irgalmazz nékünk!

[V5]
 Krisztus nagy kínt szenvedett, eltörölte a halált,
 Dicső győzedelmével, nékünk üdvösségünkre: Irgalmazz nékünk!

[V6]
 Hála legyen tenéked, mi édes Üdvözítőnk,
 Hogy minket megmentettél minden ellenséginktől: Irgalmazz nékünk!

[V7]
 Adjad te Szentlelkedet, hogy ezeket hihessük
 És vallhassuk örökké mindeneknek előtte: Irgalmazz nékünk!

[V8]
 Adjad, hogy feltámadjunk mi is minden bűnünkből,
 És járhassunk előtted új életben örökké: Irgalmazz nékünk!

</lyrics></song>