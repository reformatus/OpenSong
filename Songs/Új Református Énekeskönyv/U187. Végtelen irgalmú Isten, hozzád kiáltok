<?xml version="1.0"?>
<song><title>187. Végtelen irgalmú Isten, hozzád kiáltok</title><lyrics>[V1]
 Végtelen irgalmú Isten, hozzád kiáltok,
 E nagy mélységekből szabadulást kívánok;
 Értsd meg kérésimet, érjék füleidet
 Ennyi sok zokogások.
[V2]
 Igazságod szerint ha cselekedel vélünk,
 Ha mind számontartod, amit ellened vétünk:
 Senki nem állhatja súlyos kezed miatt,
 Tőled ha büntettetünk.
[V3]
 Fölötte bőséges nálad a kegyelmesség,
 Atyai kegyesség, szelíd engedelmesség,
 Néked hát szentektől s földi emberektől
 Adassék nagy tisztesség.
[V4]
 Az Urat óhajtom, várja lelkem az Urat,
 Szívem szomjúhozván, hogy mutassa jóvoltát;
 Igéjéből értem, melyben reménységem:
 Nem vonja meg irgalmát.
[V5]
 Lelkem az Úr Istent buzgósággal óhajtja,
 Mint éjjeli strázsa napköltét alig várja,
 Reggelről reggelre, estéről estére
 Szívem Istent úgy várja.
[V6]
 Valakik az Úrnak választott szenti vagytok,
 Egyedül csak benne legyen bizodalmatok,
 Mert ő nála váltság, vagyon irgalmasság,
 Ő lesz nektek Atyátok.
[V7]
 Izráelt megváltja és a keresztyénséget,
 Hívek seregének megbocsátja vétküket,
 Minden nyavalyából, az örök halálból
 Kimenti a lelküket.
</lyrics></song>