<?xml version="1.0"?>
<song><title>516. Örvendezzetek, egek</title><lyrics>[V1]
 Örvendezzetek, egek,
 Ti is, földi seregek!
 Mindnyájan örüljetek,
 ||
 Vígan énekeljetek,
 Mert Urunk feltámadott,
 Nékünk életet adott.
[V2]
 Jézus él, mi is élünk,
 A haláltól nem félünk,
 Mert ő diadalmat vett,
 ||
 Bűnünkért eleget tett
 Isteni erejével,
 Hathatós érdemével.
[V3]
 Nékünk megigazulást
 És a bűnből gyógyulást,
 Istennel békességet
 ||
 És boldog reménységet
 Nyert feltámadásával,
 Örök igazságával.
[V4]
 Előtted arcra esünk,
 S kérünk, édes kezesünk:
 Részeltess halálodnak
 ||
 És feltámadásodnak
 Drága érdemeiben,
 Édes gyümölcseiben.
[V5]
 Cselekedd Szentlelkeddel,
 Végtelen érdemeddel,
 Hogy új életet éljünk,
 ||
 Végre porból felkeljünk
 Örök, nagy boldogságra
 És halhatatlanságra.
</lyrics></song>