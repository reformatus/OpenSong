<?xml version="1.0"?>
<song><title>85. Nagy kegyes voltál, Uram, földeddel</title><lyrics>[V1]
 Nagy kegyes voltál, Uram, földeddel,
 Jákób nemzetivel a fogságban,
 Kiket rabságból hazaengedtél,
 Megbocsátottál nagy irgalmasan.
 Elengedted bűnüket, elfedted,
 Ellenük haragod enyhítetted.
 Uram, kegyesen fogadj el minket,
 Vedd el rólunk nagy haragod tüzét!

[V2]
 Nemde mindörökké haragszol-é?
 Mind éltig nyújtod-é haragodat?
 Népedet már meg nem enyhíted-é?
 Hogy benned lelhessen vigasságot,
 És, noha nagyok a mi bűneink,
 Mégis kegyelmed mutasd minékünk,
 És, noha tettünk sok gonoszságot,
 De tőled kérünk irgalmasságot.

[V3]
 Én meghallgatom, mit szól az Isten
 Az ő népének és ő szentinek:
 Békességet beszél kegyelmesen,
 Hogy bolondságból ne vétkezzenek.
 Akik őt félik, minden elhiggye,
 Közel azokhoz ő segedelme;
 Hogy dicsősége lakjék földünkben,
 Minden ínséget rólunk elveszen.

[V4]
 Jóság a hűséggel találkozik,
 Békesség, igazság összeérjen;
 A hit e földön felnövekedik,
 És az igazság látszik az égen.
 Mindennemű jót ád az Úr Isten,
 És sok jó gyümölcs terem e földön.
 Az igazság mégyen őelőtte,
 És ő járása tart mindörökké.

</lyrics></song>