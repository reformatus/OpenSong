<?xml version="1.0"?>
<song><title>126. Mikor a Siont az Isten</title><lyrics>[V1]
 Mikor a Siont az Isten 
 Fogságból kihozá híven, 
 Úgy mentünk, mint egy álomban, 
 Víg nevetés volt szájunkban. 
 Dicsekedtünk a mi nyelvünkkel, 
 És énekeltünk nagy örömmel; 
 A pogány közt minden mondta: 
 Ez nyilván az Isten dolga.

[V2]
 Az Úr mutatá hatalmát, 
 Mivelünk tett sok nagy csodát, 
 Azért őt dicsérjük itten, 
 Örvendezzünk szíveinkben! 
 Hozd ki, Úr Isten, a többit is, 
 Vesd végét ő fogságuknak is, 
 Mint az erős, zúgó széllel 
 Mind e föld megszárad széjjel.

[V3]
 Akik nagy könnyhullatással 
 Magot vetnek, nagy bánattal, 
 Aratáskor azok széjjel 
 Majd aratnak víg örömmel. 
 Sírva mennek ki a vetésre, 
 A magot hintik keseregve, 
 De a jó kévéket aztán 
 Béhordják nagy vigasságban.

</lyrics></song>