<?xml version="1.0"?>
<song><title>43. Ítélj meg engemet, Úr Isten</title><lyrics>[V1]
 Ítélj meg engemet, Úr Isten, És fogadd fel én ügyemet
 E kegyetlen nemzetség ellen! A hamis embernek kezében
 Ne bocsáss, Uram, engemet, Tartsd meg én fejemet!

[V2]
 Uram, engem miért hagytál el? Lám, te vagy én erősségem!
 Miért járok keserűséggel? Örömöm miért távozott el?
 Miért kerget ellenségem, És sanyargat engem?

[V3]
 Igazságodat add értenem, Világosságod küldd alá,
 Mely megvilágosítson engem! Szent hegyedre légyen vezérem;
 Bémenésem igazgassa A te hajlékodba!

[V4]
 Isten oltárához bemégyek, Az én Uram eleiben,
 Aki öröme én szívemnek. Hegedűvel néked éneklek,
 És hálát adok szüntelen Tenéked, Úr Isten.

[V5]
 Miért vagy szomorú, én lelkem? Mit kesergesz ily szertelen?
 Bízzál az Istenben, mert hiszem, Hogy őtet én még dicsőítem,
 Midőn híven megment engem Megváltó Istenem.

</lyrics></song>