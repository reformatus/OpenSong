<?xml version="1.0"?>
<song><title>618. Az én időm, mint a szép nyár</title><lyrics>[V1]
 Az én időm, mint a szép nyár, Menten eljár,
 Nem messze tőlem a vég.
 Ám a lélek el nem enyész, Sőt, bére lész
 Jó vagy jaj: pokol vagy ég.

[V2]
 Nem szükség hát veszteg ülnöm, Kell készülnöm:
 Égjen jól a szövétnek,
 Mert majd amaz öt szüzekkel, Mint ezekkel,
 Vélem is számot vetnek.

[V3]
 Ó, Uram, hová kell lennem, Ha kell mennem
 Veled, bírámmal szemben!
 Már ezt is alig állhatom, Ha forgatom
 Ezt előre eszemben.

[V4]
 A kürtzengés máris hallik, Már hajnallik,
 Útban már az angyalok.
 Életem csak egytenyérnyi, S számonkéri
 Jézusom, ha meghalok.

[V5]
 Taníts meg, Uram, hogy holtom S rövid voltom
 Soha el ne felejtsem,
 És a jövendő életet, Ítéletet
 Szívemből ki ne ejtsem.

[V6]
 Kezem én is feléd nyújtom, Szabadítóm,
 Jézusom, hozzád tartok!
 Bízzál, lelkem, nem süllyedsz itt, Kormány a hit,
 Várnak már a révpartok.

</lyrics></song>