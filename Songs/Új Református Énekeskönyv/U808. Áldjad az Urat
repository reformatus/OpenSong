<?xml version="1.0"?>
<song><title>808. Áldjad az Urat</title><lyrics>[V1]
 Áldjad az Urat, áldjad, én lelkem,
 Az Ő szent neve árad szét bennem,
 Jósága nélkül hová kell lennem?
 Kegyelméről is el ne feledkezzem!
[V2]
 Ő, ki feloldoz, Ő, aki gyógyít,
 Koporsómból is életre szólít,
 Mint egy büszke sast, akként megújít:
 Nyújtván a szépség minden hordozóit.
[V3]
 Igazságot tesz nyomorultakkal,
 Mert késedelmes Ő a haraggal,
 Nem mindörökké büntet bajokkal,
 Irgalmassága végül megvigasztal.
[V4]
 Az ég a földtől mily végtelenben,
 Oly nagy a jóság benne szünetlen.
 Atya könyörül gyermeki tetten,
 Miként az Úr az Őtet félő lelken.
[V5]
 Már Ő tudja, hogy romló edények,
 Hogy porból vagyunk mind, mi, szegények.
 Életünk, mint a puszta füvének
 Napjai: minden széltől elenyésznek.
[V6]
 De az Úr kegye az Őt félőkön,
 Öröktől fogva tartó, s örökkön,
 S fiak fiain, mind, kik a földön
 Szent frigyét őrzik, nehogy az megtörjön.
[V7]
 Az Úr pediglen fönn a mennyekben,
 Trónol, mert jussa vagyon mindenben.
 Áldjad az Urat, áldjad én lelkem,
 Kegyelméről is el ne feledkezzem!
</lyrics></song>