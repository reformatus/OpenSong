<?xml version="1.0"?>
<song><title>401. Krisztus Urunknak áldott születésén</title><lyrics>[V1]
 Krisztus Urunknak áldott születésén,
 Angyali verset mondjunk szent ünnepén,
 Mely Betlehemnek mezejében régen Zengett ekképpen:

[V2]
 A magasságban dicsőség Istennek,
 Békesség légyen földön embereknek,
 És jóakarat mindenféle népnek És nemzetségnek!

[V3]
 A nemes Betlehemnek városába’
 Gyermek született szűztől e világra,
 Örömet hozott Ádám árváira, Maradékira.

[V4]
 Eljött már, akit a szent atyák vártak,
 A szent királyok akit óhajtottak,
 Kiről jövendőt próféták mondottak, Nyilván szólottak.

[V5]
 Ez az Úr Jézus, igaz Messiásunk,
 Általa vagyon bűnünkből váltságunk,
 A mennyországban örökös lakásunk, Boldogulásunk.

[V6]
 Hála legyen mennybéli szent Atyánknak,
 Hála legyen született Jézusunknak,
 És Szentléleknek, mi vigasztalónknak, Bölcs oktatónknak!

[V7]
 Ó, örök Isten, dicső Szentháromság,
 Szálljon mireánk mennyei vigasság,
 Távozzék tőlünk minden szomorúság, Légyen vidámság!

</lyrics></song>