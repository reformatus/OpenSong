<?xml version="1.0"?>
<song><title>170. Az Úr Istent magasztalom</title><lyrics>[V1]
 Az Úr Istent magasztalom,
 Jóvoltáról emlékezem,
 Mindig hozzá folyamodom,
 Mert meghallgat, azt jól tudom.
[V2]
 Számtalan kínokban valék,
 Bűneimért kit érdemlék:
 De ismét megkönnyebbülék,
 Mihelyt vigasztalást hallék.
[V3]
 Kiterjesztvén kezeimet,
 Kiáltottam Istenemet,
 Be sem hunytam szemeimet;
 Nem leltem sehol helyemet.
[V4]
 Magamban én dolgaimról,
 Elébbeni életemről,
 Nagy kedves nyájasságomról:
 Gondolkodtam énekimről.
[V5]
 Nagy erősen, igaz hittel,
 Magam Isten beszédével,
 Kegyelmes ígéretével, Bátorítám
 Szentlelkével.
[V6]
 Csuda irgalmasságodat,
 Hiszem, Uram, hatalmadat,
 Onnan vészen bizodalmat,
 Én lelkem minden oltalmat.
[V7]
 Kezeidnek karjaiban,
 Élet, halál birtokodban,
 Megmutatád, hogy markodban,
 Vagyon minden oltalmadban.
[V8]
 Erős vitéz mint népeit,
 Az ember ő két szemeit,
 Mint jó pásztor ő juhait:
 Úgy oltalmazza híveit.
[V9]
 A híveknek számuk vagyon,
 Nevük nála írva vagyon,
 Hajuk szála számon vagyon:
 Rájuk gondja van oly nagyon.
[V10]
 Ne félj azért háborúdban,
 Ó, én lelkem, nyavalyádban;
 Erős légy bizodalmadban,
 Mert vagy Isten oltalmában.
</lyrics></song>