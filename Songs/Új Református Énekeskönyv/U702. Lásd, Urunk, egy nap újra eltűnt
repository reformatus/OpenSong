<?xml version="1.0"?>
<song><title>702. Lásd, Urunk, egy nap újra eltűnt</title><lyrics>[V1]
 Lásd, Urunk, egy nap újra eltűnt,
 Ránk borul már az esthomály;
 Hajnali himnuszt néked zengtünk,
 Most hozzád esti ének száll.
[V2]
 Hála, hogy ébren szent Egyházad:
 Nappalokon és éjeken
 Szüntelen áldhat és imádhat,
 Nem hallgat el egy percre sem.
[V3]
 Mert mint a hajnal könnyű szárnya,
 Nem pihen, partról partra kel,
 Zeng új dicséret és új hála,
 Néped imája nem hal el.
[V4]
 Már a nap távol testvért ébreszt,
 Még alig hamvad fénye itt,
 Friss ajak dicsér egyre téged,
 És magasztalja tetteid.
[V5]
 Így legyen! Mert tiéd az ország,
 A hatalom és dicsőség.
 Jő a nap, melyen majd együtt áld
 És együtt dicsér minden nép.
</lyrics></song>