<?xml version="1.0"?>
<song><title>464. Ó, mi kegyelmes Krisztusunk</title><lyrics>[V1]
 Ó, mi kegyelmes Krisztusunk,
 Ki vagy nékünk igazságunk,
 Békességünk és váltságunk:
 Halld meg, kérünk, imádságunk.
[V2]
 Mi szívünket, kegyes Isten,
 Igaz hitben, reménységben
 Kiváltképpen erősítsed,
 Hogy bízhassunk csak tebenned.
[V3]
 Te isteni jóvoltodat,
 Ismerhessük hatalmadat,
 Melyet hozzánk megmutattál,
 Mikor érettünk áldoztál.
[V4]
 Egyedül te e világnak
 Viselted terhét bajának,
 Nyertél nekünk üdvösséget
 És mennyei örökséget.
[V5]
 Azért ily nagy szerelmedért,
 Kérünk, ne vess el bűnünkért,
 Ne vehessen ellenségünk
 Dühösséggel semmit tőlünk.
[V6]
 Ó, mi irgalmas Királyunk,
 És győzedelmes Hadnagyunk,
 Hozzád hitből folyamodunk,
 Tudjuk, meg nem fogyatkozunk.
[V7]
 Kérünk, ily nehéz ügyünkbe’
 Ne adj ellenség kezébe,
 Ne vesd bűnünket elődbe,
 Végy be inkább kegyelmedbe.
[V8]
 Keresztyéni egyességben,
 Nevednek szentelésében,
 Szent igédnek értelmében,
 Tarts meg minket mindvégiglen.
[V9]
 Bírjad lelki országodat,
 Te véreden vett nyájadat,
 Hogy e siralom völgyében
 Legyünk csendesek szívünkben.
[V10]
 Adj állandó egyességet,
 Lelki-testi békességet,
 Hogy megfutván itt a pályát,
 Vehessük el a koronát.
[V11]
 Dicsértessél áldott Isten,
 Ki minket könyörgésünkben
 Meghallgatsz nagy kegyelmesen
 És részeltetsz mindezekben.
</lyrics></song>