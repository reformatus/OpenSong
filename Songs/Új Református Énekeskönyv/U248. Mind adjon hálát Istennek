<?xml version="1.0"?>
<song><title>248. Mind adjon hálát Istennek</title><lyrics>[V1]
 Mind adjon hálát Istennek, Ki él e földön lenn,
 Mint mennyben angyalseregek Őt zengik szüntelen!

[V2]
 Dicsérjük Istent boldogan, Mert ő a legfőbb jó.
 Nagy csodaműve számtalan, Karja mindenható.

[V3]
 Épségben tartott bennünket Még anyánk méhétől,
 S ha ember már nem segített, Ügyünk ő vette föl.

[V4]
 Bár gyakran bűnnel bántottuk, Nem fordult tőlünk el.
 Megbocsát nékünk Krisztusért, Megáld kegyelmével.

[V5]
 Ő adjon vidám új szívet A régi helyébe,
 És vessen gondot, félelmet Tenger mélységébe!

[V6]
 Tartsa meg dolgos békében Hazánkat, népünket!
 Földi munkánkban kísérjen Áldása bennünket!

[V7]
 Jóvolta járjon mivelünk, Híven öleljen át,
 És tartsa távol mitőlünk Ma is a bajt, a kárt!

[V8]
 Ő legyen, míg tart ez a lét, A mi üdvösségünk,
 És ha itt utunk véget ért, Égi örökségünk!

</lyrics></song>