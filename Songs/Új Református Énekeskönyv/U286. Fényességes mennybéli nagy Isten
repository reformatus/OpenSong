<?xml version="1.0"?>
<song><title>286. Fényességes mennybéli nagy Isten</title><lyrics>[V1]
 Fényességes mennybéli nagy Isten, 
 Ki lakozol fenn a magas mennyben, 
 Minden lélek enged nagy hűségben, 
 Az angyalok szolgálnak szüntelen.

[V2]
 Az egeket csak te magad bírod, 
 Villámaid a földre bocsátod. 
 Csillagoknak számát te jól tudod, 
 Noha mely sok, de nevükön hívod.

[V3]
 Minden szentnek felséges Királya, 
 Angyaloknak nagy kegyelmes Ura, 
 Hozzád fogadsz, mint a kegyes atya 
 Fiainak bűnüket bocsátja.

[V4]
 Széked vagyon magas mennyországban, 
 Felrakatván, mint tiszta kristályban, 
 Mindeneket jól látsz e világban, 
 Semmi sincsen előtted homályban.

[V5]
 Nagy Úr Isten, tégedet szolgálunk, 
 Mint Atyánkhoz hozzád folyamodunk, 
 Teljes szívvel tégedet imádunk, 
 Magas mennyben utánad kiáltunk.

[V6]
 Vigasztalj meg nyomorúságinkban, 
 Adj Szentlelket, hogy itt, e világban 
 Bízhassunk szent irgalmasságodban, 
 És bemenjünk örök boldogságban.

</lyrics></song>