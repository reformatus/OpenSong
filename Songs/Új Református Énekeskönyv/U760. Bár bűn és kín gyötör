<?xml version="1.0"?>
<song><title>760. Bár bűn és kín gyötör</title><lyrics>[V1]
 Bár bűn és kín gyötör,
 És nehéz bár szívem,
 A Sátán életemre tör:
 Kétségbe nem esem.
[V2]
 Bár vétkem súlya nagy,
 Mégis hozzád jövök.
 A bűnnek gyűlölője vagy,
 De kegyelmed örök.
[V3]
 Az én erőm kicsiny,
 A bűn erős nagyon:
 Te tudsz s akarsz segíteni,
 Hát segíts bajomon!
[V4]
 Az ég oly messze van,
 Még messzebb tőled én,
 De szent igédben írva van,
 Hogy irgalmad enyém.
[V5]
 Nem félek senkitől,
 Hisz te vigyázol rám,
 Már bánat és gond sem gyötör:
 Meghallgatod imám.
[V6]
 Jézusban bízva én
 Szívemet átadom,
 Mert így, tudom: akármi ér,
 Atyám szeret nagyon.
</lyrics></song>