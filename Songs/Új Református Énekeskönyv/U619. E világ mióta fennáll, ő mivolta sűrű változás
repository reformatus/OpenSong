<?xml version="1.0"?>
<song><title>619. E világ mióta fennáll, ő mivolta sűrű változás</title><lyrics>[V1]
 E világ mióta Fennáll, ő mivolta Sűrű változás;
 Minden dolga ínség, Bánat, keserűség És sóhajtozás;
 Nincsen benne állandóság: Minden hiábavalóság!

[V2]
 Ó, ha meggondolná, Ember megfontolná Éltének végét!
 És minden dolgában Forgatná magában Nagy rövidségét:
 Bizony, e világ szépségét, Megutálná ékességét!

[V3]
 Nézd, a kicsi bimbók, Tavaszi virágok Mint illatoznak!
 De ha ősznek dere Megüti, végtére Mind elváltoznak:
 Kórók lesznek, megavulnak, Hirtelenséggel elmúlnak.

[V4]
 Embernek is élte, Mint virág szépsége, Hamar elromlik;
 Rövid az ideje: Tíz, húsz esztendeje, S azzal elmúlik;
 Akár gazda, akár szolga: Menni kell, ha üt az óra.

[V5]
 Nohát, ezt felvégyed, És szívedre tégyed: Rövid az élet!
 Légy mindenkor készen, Amíg meg nem lészen A nagy ítélet;
 Ne szabd magad e világhoz, Földi veszendő jószághoz!

</lyrics></song>