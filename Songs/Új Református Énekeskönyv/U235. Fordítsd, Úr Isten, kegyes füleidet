<?xml version="1.0"?>
<song><title>235. Fordítsd, Úr Isten, kegyes füleidet</title><lyrics>[V1]
 Fordítsd, Úr Isten, kegyes füleidet 
 Keresztyéneknek ő imádságukra, 
 Fogadjad, kérünk, nagy könyörgésüket 
 Te szolgáidnak.

[V2]
 A mennyországból nézz alá, Úr Isten, 
 Te szent igédnek add világosságát, 
 És távoztass el a mi szíveinkből 
 Tévelygéseket.

[V3]
 Kegyességedből bocsásd meg bűnünket, 
 Oldozz el minket bűnnek köteléből, 
 Könyörülj rajtunk, és helyezz bennünket 
 Oltalmad alá.

[V4]
 Tenálad nélkül pokol a mi helyünk, 
 Tenálad nélkül kárhozatra megyünk, 
 Kérünk, segíts meg, hogy mi bemehessünk 
 Te országodba.

[V5]
 Úr Jézus Krisztus, igaz világosság, 
 Út, élet, öröm, egyetlen igazság, 
 Ki a halálból a te szent véreddel 
 Minket megváltál.

[V6]
 Tanítsd meg nékünk a te szereteted, 
 A mi szívünkbe te adj igaz hitet, 
 És növeld bennünk a felebaráti 
 Szent szeretetet.

[V7]
 A Szentléleknek adjad ajándékát, 
 Hitvallásunknak engedd bátorságát, 
 A mi testünknek vedd el undokságát 
 Te szent igéddel.

[V8]
 A csalárd ördög legyen távol tőlünk, 
 Kinek erejét te mind elrontottad, 
 De mennyországból legyen mimellettünk 
 Te segítséged.

[V9]
 Dicsőség légyen az örök Atyának, 
 Dicsőség légyen neked, ő Fiának, 
 Ki Szentlélekkel uralkodol mostan 
 És mindörökké.

</lyrics></song>