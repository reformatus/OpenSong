<?xml version="1.0"?>
<song><title>181. Jer, emlékezzünk, keresztyén népek</title><lyrics>[V1]
 Jer, emlékezzünk, keresztyén népek
 Ő jóvoltáról a nagy Úr Istennek:
 Mert csak egyedül ő mi ügyünknek,
 Mennyen és földön oltalma éltünknek.
[V2]
 Szemem emelvén vetem hegyekre,
 Tekintetemet a nagy mély völgyekre,
 Hogy onnan jutnék segedelemre,
 De nem találék az Istennél többre.
[V3]
 Csak Ő énnékem egy segítségem,
 Bűntől, haláltól, pokoltól védelmem,
 A kárhozattól megmenti lelkem,
 Ki mennyet, földet teremtett, és engem.
[V4]
 Nem hagy tégedet a kísértésben,
 Nem hagyja lábad elesni veszélyben,
 Isten szemei reád mindenben
 Vigyáznak, csak higgy az Ő szent nevében.
[V5]
 No, keresztyének, tehát örvendjünk,
 Mert az Úr Isten paizsunk minékünk,
 El nem aluszik, vigyáz mellettünk, És önnön maga őrködik felettünk.
[V6]
 A nap hévsége nappal nem sérthet,
 És a hold éjjel téged nem emészthet,
 Mert az Úr Isten őrzi éltedet,
 Minden gonosztól megmenti lelkedet.
[V7]
 Őrizzen téged a nagy Úr Isten,
 Minden dolgodban óvjon s vezéreljen:
 Valahol te jársz az ő nevében,
 Megoltalmazzon most s minden időben.
</lyrics></song>