<?xml version="1.0"?>
<song><title>695. Néked, mennyei Atyánk, hálát adunk</title><lyrics>[V1]
 Néked, mennyei Atyánk, hálát adunk,
 Szent Fiaddal s Szentlelkeddel imádunk,

[V2]
 Hogy minket e napon is megtartottál,
 Lelki, testi eledellel tápláltál.

[V3]
 Bocsásd meg, kérünk, minden bűneinket,
 Mikkel ma is megbántottunk tégedet.

[V4]
 Ez éjszakának is sötétségében
 Védelmezz minket minden gonosz ellen!

[V5]
 Őrizz a Sátán nagy csalárdságától,
 És minden lelki-testi nyavalyától!

[V6]
 Áldd meg csendességgel nyugodalmunkat:
 Örömmel érjük felvirradásunkat!

[V7]
 Tarts meg bennünket mindvégig a hitbe’,
 Holtunk után vígy az örök életbe!

</lyrics></song>