<?xml version="1.0"?>
<song><title>34. Mindenkoron áldom az Urat, míg engem éltet</title><lyrics>[V1]
 Mindenkoron áldom Az Urat, míg engem éltet,
 És az ő szent dicséretét Szájamban hordozom.
 Dicsekedvén áldja Lelkem jó voltát az Úrnak,
 Mit a szegények hallanak, És örülnek rajta.

[V2]
 Magasztaljuk vígan Az Úrnak áldott szent nevét,
 És véghetetlen kegyelmét Dicsérjük mindnyájan!
 Mert midőn keresém És kérém az én Uramat,
 Meghallá kiáltásomat, És megtarta engem.

[V3]
 Az Úrra kik néznek, Tőle megvigasztaltatnak,
 Soha orcáik azoknak Meg nem szégyenülnek.
 A szegény kiálta, És meghallgatá az Isten,
 El nem hagyá ínségében, De megszabadítá.

[V4]
 Az Isten angyali Hívek körül tábort járnak,
 Istenfélőket megtartnak Mint Isten követi.
 Jóvoltát az Úrnak Kóstoljátok és lássátok,
 Mert bizony boldogok azok, Kik őbenne bíznak.

[V5]
 Féljétek az Urat Mindnyájan, hívek és szentek,
 Mert soha szükségük nem lesz, Kik félik hatalmát.
 Még az oroszlán is Szükségbe gyakorta esik,
 De ki az Istent tiszteli, Meg nem fogyatkozik.

[V6]
 Én fiaim, gyertek, Hallgassatok beszédemre:
 Megtanítlak szent életre, Hogy Istent féljétek!
 Kicsoda az ember, Ki hosszú életet kíván,
 És minden ő dolgaiban Jó állapotot kér?

[V7]
 Őrizd meg nyelvedet A gonosz rágalmazástól,
 Óvd ajakid álnokságtól, Meg ne sértsd más hírét!
 Tégy jól, gonoszt gyűlölj, Békességet kérj és kövess,
 És, hogy Istennél légy kedves, Tisztességnek örülj!

[V8]
 Az Isten szemei Látják a gonosztévőket,
 És az ő rossz emléküket A földről eltörli.
 A jókat nem hagyja; Kik hozzá tiszta szívükből
 Kiáltnak nagy ínségükből: Mind megszabadítja.

[V9]
 Közel az Úr Isten A töredelmes szívekhez,
 És a megsebzett lelkekhez Lészen segítséggel.
 Az igaznak itten Ő baja gyakran sokasul,
 De nyomorúságaiból Kimenti az Isten.

</lyrics></song>