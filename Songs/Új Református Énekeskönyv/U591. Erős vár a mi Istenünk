<?xml version="1.0"?>
<song><title>591. Erős vár a mi Istenünk</title><lyrics>[V1]
 Erős vár a mi Istenünk, 
 Jó fegyverünk és pajzsunk, 
 Ha ő velünk, ki ellenünk? 
 Az Úr a mi oltalmunk. 
 Az ős ellenség 
 Most is üldöz még, 
 Nagy a serege, 
 Csalárdság fegyvere, 
 Nincs ilyen több a földön.

[V2]
 Erőnk magában mit sem ér, 
 Mi csakhamar elesnénk; 
 De küzd értünk a hős vezér, 
 Kit Isten rendelt mellénk. 
 Kérdezed: ki az? 
 Jézus Krisztus az, 
 Isten szent Fia, 
 Az ég és föld Ura, 
 Ő a mi diadalmunk.

[V3]
 E világ minden ördöge 
 Ha elnyelni akarna, 
 Minket meg nem rémítene, 
 Mirajtunk nincs hatalma. 
 E világ ura 
 Gyúljon bosszúra: 
 Nincs ereje már, 
 Reá ítélet vár: 
 Az Ige porba dönti.

[V4]
 Az Ige kőszálként megáll, 
 Megszégyenül, ki bántja; 
 Velünk az Úr táborba száll, 
 Szent Lelkét ránk bocsátja. 
 Kincset, életet, 
 Hitvest, gyermeket 
 Mind elvehetik, 
 Mit ér ez őnekik? 
 Miénk a menny örökre.

</lyrics></song>