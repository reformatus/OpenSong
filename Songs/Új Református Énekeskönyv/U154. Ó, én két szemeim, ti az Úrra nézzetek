<?xml version="1.0"?>
<song><title>154. Ó, én két szemeim, ti az Úrra nézzetek</title><lyrics>[V1]
 Ó, én két szemeim, ti az Úrra nézzetek,
 Hogy kegyelmes hozzám, mindenkor elhiggyétek;
 Az ő nagy szerelmét, hozzám nagy jóvoltát Mindenkor hirdessétek.
[V2]
 Megragadlak, Uram, az én igaz hitemmel,
 Reád támaszkodom erős reménységemmel,
 Amíg meg nem hallgatsz, el sem is bocsátlak Az én lelki kezemmel.
[V3]
 Felindítlak téged nagy nyomorúságimmal,
 Az én bűneimnek számtalan sokságával;
 Mindaddig kiáltok, míg bé nem kötsz engem Szent irgalmasságoddal.
[V4]
 Ó, mennybéli Isten, te vagy én reménységem,
 Kinek hatalmában, kezében ellenségem;
 Ott vagy te, Úr Isten, én nagy segítségem, Ahol nincs reménységem.
[V5]
 Tanítsál meg engem a te igaz utadra,
 Hadd jussak el rajta a te igazságodra;
 Ellenségeimet gonosz szándékukban Ne engedd szabadjára.
[V6]
 Ha tebenned, Uram, nem reménykedtem volna,
 A nagy bánat miatt megemésztettem volna;
 Az élőknek földjén a te javaidat Meg nem láthattam volna.
[V7]
 Azért, ó, én lelkem, serkentsd fel te magadat:
 Mit töröd, fárasztod nagy bánatban magadat?
 Majd meg fogod látni Uradnak jóvoltát, Csak el ne hagyd magadat.
</lyrics></song>