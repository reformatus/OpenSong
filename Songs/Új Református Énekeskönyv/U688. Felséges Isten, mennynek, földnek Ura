<?xml version="1.0"?>
<song><title>688. Felséges Isten, mennynek, földnek Ura</title><lyrics>[V1]
 Felséges Isten, mennynek, földnek Ura,
 Ki mindeneknek vagy teremtő Atyja,
 A magas égnek szépen alkotója,
 És vagy bírója.
[V2]
 Te megnyugtattál a mi munkáinktól,
 Törődésinktől és fáradságinktól,
 Néha azonban mi nagy bánatinktól
 És siralminktól.
[V3]
 Nagy hálát adunk, kegyes Atyánk, néked,
 Hogy te e napon nékünk megengedted,
 Hogy szép békével éljünk teelőtted,
 Dicsőség néked!
[V4]
 Hogy tiszta szívből áldhassunk tégedet,
 Szép énekszóval dicsérjük nevedet,
 Józan elmével imádjunk tégedet
 Mint Istenünket.
[V5]
 A sötét éjnek eljövetelében
 Adjad, hogy lelkünk ne légyen sötétben,
 Sem pedig hitünk tökéletlenségben,
 És tévelygésben.
[V6]
 Tégedet kérünk, Istennek szent Fia,
 Néked könyörgünk, mi Urunknak Atyja,
 Hogy amit kérünk, Szentlelked megadja,
 S megkoronázza.
</lyrics></song>