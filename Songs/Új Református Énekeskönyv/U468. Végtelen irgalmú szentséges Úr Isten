<?xml version="1.0"?>
<song><title>468. Végtelen irgalmú szentséges Úr Isten</title><lyrics>[V1]
 Végtelen irgalmú szentséges Úr Isten,
 Ki engem segítesz minden én ügyemben,
 ||
 Csak te vagy énnékem győzelmes fegyverem,
 Paizsom, kőfalam, minden reménységem!
[V2]
 Hajtsd le füleidet a magas mennyekből,
 Halld könyörgésemet kegyelmességedből,
 ||
 És ne csinálj törvényt az én érdememből,
 Hanem véghetetlen irgalmas szívedből!
[V3]
 A te kezed által formáltattam földből,
 Nagy bűnnel jöttem ki anyámnak méhéből,
 ||
 De a te irgalmad megtisztított ettől,
 S minden földi jómat vettem te kezedből!
[V4]
 Mégis én, nyomorult, háládatlan vagyok,
 Új bűnnek naponként sokszor helyet adok.
 ||
 Uram, költs fel, kérlek, amikor szunnyadok,
 Moss meg Szentlelkeddel, mert én bűnös vagyok!
[V5]
 Atyáink vétkéről meg ne emlékezzél,
 Sőt minden bűnükről, kérlek, feledkezzél:
 ||
 Mert tégedet nem holt, hanem ki most is él,
 Az dicsér, s nevedről tisztességet beszél.
[V6]
 Nem nékünk, nem nékünk, Uram, tisztességet,
 De szent nevednek adj örök becsületet!
 ||
 Minket azért áldj meg, hogy hívjuk nevedet
 Mi segítségünkre, és bízzunk tebenned!
</lyrics></song>