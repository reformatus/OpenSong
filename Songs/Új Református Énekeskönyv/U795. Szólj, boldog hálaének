<?xml version="1.0"?>
<song><title>795. Szólj, boldog hálaének</title><lyrics>[V1]
 Szólj, boldog hálaének,
 És áldd a Teremtőt,
 Hű Urát földnek, égnek,
 Az örök jótevőt!
 ||
 Ő mindeneknek gondját
 Mint Atya veszi föl,
 S vezérli útját, sorsát
 Szeretettel a mennyekből.
[V2]
 Ő altat el hullámot,
 Ád jó vagy zord időt,
 Űz fagyot, téli álmot,
 Kizsendül rá a föld.
 ||
 Ha szívünk néki enged,
 Boldogságra vezet.
 Ki méri meg mélységed,
 Te örök, égi szeretet?
[V3]
 Sok ajándékodért szánk
 Most hálát zeng neked.
 Te áldottad meg munkánk,
 Adsz napi kenyeret.
 ||
 Segíts törődni mással,
 Add, hogy neked éljünk,
 És téged szívvel-szájjal
 Szüntelen áldjunk, dicsérjünk!
</lyrics></song>