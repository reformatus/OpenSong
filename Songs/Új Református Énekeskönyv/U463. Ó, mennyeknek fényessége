<?xml version="1.0"?>
<song><title>463. Ó, mennyeknek fényessége</title><lyrics>[V1]
 Ó, mennyeknek fényessége,
 És szenteknek dicsősége,
 Bűnösöknek reménysége,
 Egyetlenegy segítsége!
[V2]
 Teelőtted vallást teszünk,
 Hogy mi mindnyájan vétkeztünk,
 Méltó haragodba estünk,
 És örök halált érdemlünk.
[V3]
 Mert ímé, már a mi bűnünk
 Hatalmasan regnál bennünk,
 Melyért a mi ellenségünk
 Követeli jussát bennünk.
[V4]
 Nincs szívünkben reménységünk,
 Nincs lelkünkben csendességünk;
 Magunkban megfogyatkoztunk,
 Halál miatt nyomorodtunk.
[V5]
 Már könyörülj meg mirajtunk,
 Úr Isten, mert magunk vagyunk;
 Szent Fiadért esedezünk:
 Szánj meg, és ne hagyj elvesznünk!
[V6]
 Vessed reánk szemeidet,
 Vedd el rólunk bűneinket,
 Igazíts meg bűnből minket,
 Vigasztald meg szíveinket.
[V7]
 Dicsőítünk, szent Atyánkat,
 Véled együtt Megváltónkat,
 És a mi Vigasztalónkat:
 A dicső Szentháromságot.
</lyrics></song>