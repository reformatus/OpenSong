<?xml version="1.0"?>
<song><title>371. Új világosság jelenék</title><lyrics>[V1]
 Új világosság jelenék, Ó tévelygés csendesedék;
 Isten Igéje jelenék, Újonnan nékünk adaték.

[V2]
 Evangélium erejét, Krisztust, áldott szent Igéjét,
 Atya Isten nagy jó kedvét, Megmutatá ő kegyelmét.

[V3]
 Kit sok száz esztendeiglen Eltitkolt volt Atya Isten,
 Mint megmondá jövendölvén Ámos próféta könyvében.

[V4]
 Ezt a mi hitetlenségünk És nagy telhetetlenségünk,
 Érdemlette tévelygésünk, Emberbeli reménységünk.

[V5]
 Igaz az Isten Igéje, Kivel él ember elméje,
 Kinek megmarad ereje, És el nem vész ő reménye.

[V6]
 Kérünk, Úr Isten, tégedet, Erősítsd meg híveidet,
 Hogy vehessük szent Igédet, És vallhassuk te hitedet.

[V7]
 Mert csak te vagy bizodalmunk, Ördög ellen nagy gyámolunk,
 Testünk ellen diadalmunk, E világ ellen oltalmunk.

[V8]
 Dicsőség légyen Atyának És egyetlenegy Fiának,
 Ezeknek Ajándékának; A dicső Szentháromságnak.

</lyrics></song>