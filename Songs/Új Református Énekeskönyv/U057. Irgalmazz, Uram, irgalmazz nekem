<?xml version="1.0"?>
<song><title>57. Irgalmazz, Uram, irgalmazz nekem</title><lyrics>[V1]
 Irgalmazz, Uram, irgalmazz nekem,
 Mert tebenned bízik az én lelkem!
 Több segedelmem sehol nincsen nékem!
 Szárnyadnak árnyékában védelmem,
 Míg veszedelmem eltávozik tőlem.

[V2]
 Én a felséges Istenben bízom,
 Ki jóra vezérli minden dolgom;
 Segedelmet küld alá ínségemben.
 Az ellen lészen nékem oltalmam,
 Aki engem kerget, hogy benyelhessen.

[V3]
 Én nyelvem és lantom, már serkenj föl,
 Véletek ím, a hajnalt keltem föl!
 Jó reggel én is ágyamból fölkelek,
 És éneklek nagy dicsőségedről.
 Téged, Uram, minden népnek hirdetlek!

[V4]
 Mert nagy jóvoltod, örök irgalmad
 És igazságod az égig fölhat!
 Nagy dicsőséged láttasd meg az égen,
 És jelentsed meg te nagy hatalmad
 Az embereknek mind ez egész földön!

</lyrics></song>