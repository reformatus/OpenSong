<?xml version="1.0"?>
<song><title>476. Ó, áldandó Szentháromság</title><lyrics>[V1]
 Ó, áldandó Szentháromság! Nyögésemre figyelmezz.
 Jövel, siess, Főboldogság, Én Istenem, kegyelmezz!
 Ó, Uram, Uram, ne hagyj! Mert reménységem te vagy.

[V2]
 Ölelgess szent szerelmeddel, Örök szövetségedből,
 Takargass be védelmeddel, Adj részt örökségedből:
 Nézz régi irgalmadra, Egyetlenegy Fiadra.

[V3]
 Ó, egyetlenegy segítőm, Uram Jézus, irgalmazz!
 Légy vélem, én Üdvözítőm, A gonosztól oltalmazz!
 Hiszen te értem jöttél, Értem is vért öntöttél.

[V4]
 Gyógyítsd lelkem betegségét Véres verejtékeddel,
 A halálnak édességét Újítsd drága véreddel,
 Mert csak az lelkem bére, Más érdem álljon félre.

[V5]
 Ó, vigasztaló Szentlélek, Jövel segítségemre,
 És míg itt mozgok és élek, Készíts üdvösségemre.
 Tartsd meg bennem a hitet, Mit kegyelmed készített.

[V6]
 Bátoríts a halál ellen, És ha már elaluszom,
 Hogy a Sátán el ne nyeljen, Te légy, Jézus, végső szóm.
 Maradj velem mindvégig: Kísérj engem az égig.

</lyrics></song>