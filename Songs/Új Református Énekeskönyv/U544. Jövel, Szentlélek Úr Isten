<?xml version="1.0"?>
<song><title>544. Jövel, Szentlélek Úr Isten</title><lyrics>[V1]
 Jövel, Szentlélek Úr Isten,
 Ki Atyával vagy egy Isten,
 Tégy mivelünk kegyelmesen
 A Krisztusnak érdeméért!
[V2]
 Bűnösök vagyunk előtted,
 Mert nem fogadtuk intésed,
 De töröld el bűneinket
 A Krisztusnak érdeméért.
[V3]
 Áldd meg, Szentlélek, szívünket,
 Szenteld meg a mi lelkünket,
 Újítsd meg természetünket
 A Krisztusnak érdeméért.
[V4]
 Te vagy szívünknek világa,
 Minket tart bűnnek fogsága,
 Ne legyünk ördög országa
 A Krisztusnak érdeméért.
[V5]
 Viseljed a mi gondunkat,
 Neked adtuk mi magunkat,
 Vezéreljed útjainkat
 A Krisztusnak érdeméért.
[V6]
 Sötétségünk fényessége,
 Szívünknek vagy nyájassága,
 Lelkünknek légy boldogsága
 A Krisztusnak érdeméért.
[V7]
 Szentlélek, kérünk tégedet,
 Oltalmazd a te igédet,
 Ismerhessünk meg tégedet
 A Krisztusnak érdeméért.
[V8]
 Dicsőség Atya Istennek,
 Mi Urunk, Jézus Krisztusnak,
 Vigasztaló Szentléleknek,
 Szentháromság egy Istennek.
</lyrics></song>