<?xml version="1.0"?>
<song><title>282. Hálát adunk neked, örök Úr Isten</title><lyrics>[V1]
 Hálát adunk neked, örök Úr Isten,
 Ki mennyekben vagy örök dicsőségben,
 Megépítesz minket te szent igédben,
 Hogy ne essünk kétségbe szükségünkben.

[V2]
 Kérünk téged minden imádságinkban,
 Ne hagyj minket elveszni vakságunkban,
 Erősíts meg hitünk igazságában,
 Fiadnak, Krisztusnak megvallásában.

[V3]
 E világnak ne nézzed nagy vakságát,
 Szent igédért való hálátlanságát,
 Minden bűnben tőled eltávozását,
 Szent nevednek ilyen nagy káromlását.

[V4]
 De tekintsd meg Krisztusnak méltóságát,
 Szent Fiadnak kínos kereszthalálát,
 Az ő drága szent vére kiontását,
 Bűnösökért hozott nagy áldozatát.

[V5]
 Tartsd meg köztünk meghallott szent igédet,
 Állítsd helyre romlott természetünket,
 Vigasztalja Szentlelked mi szívünket,
 Dicsérhessük örökké felségedet.

</lyrics></song>