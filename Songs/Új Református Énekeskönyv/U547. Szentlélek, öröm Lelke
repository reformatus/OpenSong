<?xml version="1.0"?>
<song><title>547. Szentlélek, öröm Lelke</title><lyrics>[V1]
 Szentlélek, öröm Lelke, te vigaszul jöttél,
 Hogy a bút úgy űzd szerte, mint felleget a szél.
 Megvigasztal szavad, Letörli könnyeinket,
 Új örömre hív minket, új reménységet ad.

[V2]
 Hős erő tőled árad megállni győztesen.
 Ős ellenségünk támad és kísért szüntelen.
 Védd Krisztus harcosát, És add, hogy bátran küzdve,
 Rabszolgaságra, bűnre ne adja meg magát!

[V3]
 Az egész kerek földet te tartod kezedben.
 Te formálsz át kőszívet, hogy hússzívvé legyen.
 Add, hogy a szeretet És béke összekössön,
 S mind e világon győzzön a gyűlölet felett.

[V4]
 Jöjj, tölts be szívet-házat hit tiszta fényével!
 Teveled áldás árad, új élet sarjad fel.
 Jöjj, áldott Szentlélek! Jöjj, Atya, Fiú Lelke,
 Hogy szüntelenül zengje erődet új ének!

</lyrics></song>