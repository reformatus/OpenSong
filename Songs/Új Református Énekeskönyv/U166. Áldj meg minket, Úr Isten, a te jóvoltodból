<?xml version="1.0"?>
<song><title>166. Áldj meg minket, Úr Isten, a te jóvoltodból</title><lyrics>[V1]
 Áldj meg minket, Úr Isten, a te jóvoltodból,
 Világosíts meg minket irgalmasságodból
 ||
 Lelked ajándékával, orcád világával,
 Hogy éltünkben e földön járjunk igazsággal!
[V2]
 Engedd meg ezt minekünk, kegyelmes Istenünk,
 Hogy mindnyájan tégedet igazán ismerjünk,
 ||
 Hagyj a kishitűekkel együtt örvendeznünk,
 Mikor megítélsz, Uram, kegyelmezz meg nékünk!
[V3]
 Ne tántorodjunk mi el soha, Uram, tőled,
 Ne kételkedhessünk is többé már felőled,
 ||
 Nyughassék meg mi lelkünk igaz hittel benned,
 Vallhassunk mindenekben Urunknak csak téged.
[V4]
 No, azért dicsérjük most felszóval az Urat,
 Mert lám, csak ő viseli mindenütt gondunkat,
 ||
 Uram, a te nevedben áldd meg szolgáidat,
 Ezért mindnyájan mi is dicsérjük Fiadat.
</lyrics></song>