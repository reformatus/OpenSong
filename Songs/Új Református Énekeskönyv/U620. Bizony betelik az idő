<?xml version="1.0"?>
<song><title>620. Bizony betelik az idő</title><lyrics>[V1]
 Bizony betelik az idő,
 És Isten Fia eljő,
 A világbíró, a dicső,
 Az ítélő, megmentő.
 ||
 Elnémul gúnyos nevetés,
 Tűz után jön új teremtés,
 Mint szent könyvünk megírta.
[V2]
 Angyal harsonahangja szól
 E földön minden népnek,
 A halottak hamvaikból
 Mind nyomban előlépnek.
 ||
 Parancsszavára az Úrnak
 Átváltoznak, megújulnak,
 Kik élnek még a földön.
[V3]
 Megnyílik a könyv, amiből
 Tett, szándék kiviláglik,
 Mentségek vára romba dől,
 Bűn vak mélysége ásít.
 ||
 Akkor mindenki tisztán lát,
 Megérti vétkes önmagát,
 Hogy mit tett életében.
[V4]
 De jaj, ki ügyet sem vetett
 Az Úr szent igéjére,
 Szerezni, kapni szeretett,
 Más nem is járt eszébe’,
 ||
 Annak fejére omlik ott,
 Mit rosszul tett vagy mulasztott,
 Rázúdul minden vétke.
[V5]
 Ó, Jézus, ama nagy napon
 Te védj meg szent kezeddel,
 Ítéletem reád hagyom,
 A büntetést engedd el!
 ||
 Igédben nem kételkedem,
 Írd élet könyvébe nevem,
 Vígy teljességre. Ámen.
</lyrics></song>