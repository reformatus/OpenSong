<?xml version="1.0"?>
<song><title>388. A jöttöd miként várjam</title><lyrics>[V1]
 A jöttöd miként várjam, Hogyan fogadjalak,
 Ki mindeneknek vágya, Ki lelkem éke vagy?
 Ó, Jézus, gyújts e szívbe’ Most szent szövétneket,
 Hogy keressem és értsem Te szent tetszésedet!

[V2]
 Ma Sionod hint néked Zöld pálmaágakat,
 És én is áldlak téged, Mondván zsoltárokat.
 A szívem örvendezve Csak téged dicsőít,
 És buzgón zengedezve Hirdeti tetteid.

[V3]
 Ó, mit tettél te értem, Mint szerzél örömet!
 Nemrég még testem-lelkem Kínok közt szenvedett,
 És áldott országodból Én, jaj, kiűzettem;
 Te örök jóvoltodból Azt visszanyerhettem.

[V4]
 Én rút fogságban voltam, Te megszabadítál,
 És voltam gyalázatban, Te felmagasztaltál,
 És égi dicsőségre Te magad emeltél,
 És örök üdvösségre Te elsegítettél.

[V5]
 Az örök fényességből E földre mi hozott?
 A szerelmed, mely mennyből Engem itt meglátott!
 Mert láttad e világot S a tenger szenvedést:
 Otthagyván mennyországot, E földre hoztál fényt.

[V6]
 Ezt jól szívedbe véssed, Kit bánat ért vagy gyász,
 Kit lelki szenvedésed, Sok bűnöd megaláz!
 Ó, ne félj, közel van már A te segítséged,
 Mert Jézus, földre szállván, Hozza békességed.

[V7]
 Már éjjel-nappal nem kell Azon aggódnotok,
 Hogy pislákoló hittel Miként fogadjátok,
 Mert önként jön le hozzánk Az élő Szeretet,
 Örömöt, békét hoz ránk A bűn és baj helyett.

[V8]
 Ó, ne féljetek tőle, Bár sok a bűn, a gond,
 Hisz elfedezi őket A mi hű Megváltónk!
 A megtérő szíveknek Ő üdvösséget hoz,
 A benne reménylőknek Ő békességet oszt.

[V9]
 Hát ne félj ellenségtől, Se mérges nyilától:
 A szabadítás eljön Az egek Urától!
 A győztes Jézus jön már, És győzelmet szerez,
 És zúg és zeng a zsoltár, A földön béke lesz.

[V10]
 Az Úr ítélni fogja Az őt ítélgetőt,
 De kebelére vonja Az őbenne hívőt.
 Ó, jöjj el, Dicsőségünk, A lelkünk óhajtoz,
 Hisz te vagy örökségünk, Hát emelj magadhoz!

</lyrics></song>