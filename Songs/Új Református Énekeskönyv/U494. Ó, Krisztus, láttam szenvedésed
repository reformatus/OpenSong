<?xml version="1.0"?>
<song><title>494. Ó, Krisztus, láttam szenvedésed</title><lyrics>[V1]
 Ó, Krisztus, láttam szenvedésed, S borzongásom véget nem ért,
 Jaj, hogy halálkín lett a részed Érettem, árva bűnösért.

[V2]
 A természet velünk zokogja Halálodért fájdalmait,
 Elbújt a nap, gyászukba rogyva Siratnak választottaid.

[V3]
 Szent áldozat, tedd, meg ne szűnjünk Kereszten látni tégedet!
 Szent véred mossa csak le bűnünk, Lelkünk előtt az tár eget.

[V4]
 Jóságod mély és mély a hála, Amellyel hozzád fordulunk;
 Bűnünkért mentél kínhalálba, Egyetlen Megváltó Urunk.

</lyrics></song>