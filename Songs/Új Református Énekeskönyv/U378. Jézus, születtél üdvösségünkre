<?xml version="1.0"?>
<song><title>378. Jézus, születtél üdvösségünkre</title><lyrics>[V1]
 Jézus, születtél üdvösségünkre,
 Amint régente vala ígérve,
 Atya Istennek nagy szerelme,
 Emberi nemhez tetszik ebbe kegyessége.
[V2]
 Első szüleink vétkei miatt
 És az ördögi csalárdság miatt
 Hoztunk magunkra örök halált,
 És kárhozatot, pokol kínját, sok nyavalyát.
[V3]
 Nem volt senki sem, ki megmentene,
 Ámde szent Atyád megkönyörüle,
 Téged ígére, s idő telvén
 Szabadítóul nékünk mennyből alákülde.
[V4]
 Értünk felvettél a Szűztől testet,
 Melyben szenvedtél s tettél eleget;
 Elvetted a mi bűneinket,
 Nyervén minékünk örök éltet, dicsőséget.
[V5]
 Siess már hozzánk, megváltó Urunk!
 Adjad, hogy végig benned bízhassunk,
 És szent Atyáddal megláthassunk,
 Mennyben tevéled lakozhassunk, vigadhassunk.
[V6]
 Légyen tisztesség te Felségednek
 És szent Atyádnak, mi teremtőnknek,
 És egyetemben Szentléleknek:
 Dicsőség a Szentháromságnak, egy Istennek!
</lyrics></song>