<?xml version="1.0"?>
<song><title>164. Atya Úr Isten, könyörülj rajtam te nagy jóvoltodért</title><lyrics>[V1]
 Atya Úr Isten, könyörülj rajtam te nagy jóvoltodért,
 Sok bűneimet bocsásd meg nékem irgalmasságodért;
 Ne hagyj, Úr Isten, kérlek, elvesznem, a te szent nevedért.
[V2]
 Anyám, mikoron az ő méhében engemet fogada,
 Nagy siralommal és fájdalommal e világra hoza:
 Bűnben fogada, róla reám is a bűn elárada.
[V3]
 Nincs hová lennem, nincs hová hajtsam elveszett fejemet,
 Féli, rettegi elbúsult lelkem igaz Istenemet:
 Vajon mikoron mossa el rólam az én bűneimet?
[V4]
 Ím, teelőtted feltárom, Uram, az én bűneimet:
 Lássad te magad, irgalmas Atyám, halálos sebemet;
 Kössed be nékem orvosságoddal keserves szívemet!
[V5]
 Mely igen tiszta lennék, Úr Isten, ha megmosogatnál,
 Bizony, a napnál, holdnál, csillagnál, szebb lennék a hónál;
 Senki fehérebb nálam nem lenne, ha megtisztítanál.
[V6]
 Hallgasd meg azért fohászkodását a te híveidnek,
 Kik most énvelem sírván-óhajtván, együtt könyörögnek:
 Hatalmat venni ne hagyj mirajtunk a mi bűneinknek.
</lyrics></song>