<?xml version="1.0"?>
<song><title>171. Seregeknek Ura, felséges Isten</title><lyrics>[V1]
 Seregeknek Ura, felséges Isten,
 Mely igen szép a te házad mennyekben,
 Aranynál, ezüstnél, drága, szép kőnél,
 Szebb e világ minden ékességénél.
[V2]
 Kívánkozik az én lelkem ott lakni,
 Áhítatos szívvel tehozzád menni,
 Akar veled, élő Isten, örvendni,
 Testem, lelkem kész tehozzád költözni.
[V3]
 Lám, a madaraknak is helyük vagyon,
 Emberek közt fecskének fészke vagyon,
 Én Istenem, te vagy az én Királyom,
 Te házadban legyen nékem lakásom.
[V4]
 Bizony, boldogok az olyan emberek,
 Kiknek a te házadban vagyon helyek:
 Mindenkoron csak reád tekintenek,
 És téged ők mindörökké dicsérnek.
[V5]
 Olyan boldog ember kicsoda lészen?
 Akit Isten megerősít a hitben,
 Kinek törvényét hordozza szívében,
 Szentlelkével igazgatja nagy híven.
[V6]
 Semmi szükség az ilyennek nem ártott,
 Akit Isten házába befogadott,
 Bár ínség és nyomorúság közt forgott,
 Isten mindent ő javára fordított.
[V7]
 Nagy sereggel mindenfelől eljönnek,
 Dicsőségről dicsőségre sietnek,
 Őt meglátván örülnek az Istennek,
 Mert ővele Sionban együtt lesznek.
[V8]
 Uram, hallgasd meg az én könyörgésem,
 Seregeknek Istene, én kérésem,
 Lásd meg, kérlek, az én esedezésem,
 Jákobnak Istene, az én beszédem.
[V9]
 Úr Isten, csak te vagy a mi oltalmunk,
 Zászlónk és a mi nagy erős kővárunk,
 ||
 A Krisztusért, ki minékünk hadnagyunk,
 Szent házadtól ne hagyj messze szakadnunk.
[V10]
 Jobb egy nap a te tornácodban laknom,
 Hogynem másutt ezer nap mulatoznom,
 Házad küszöbét kedvesebbnek tartom,
 Mint gonoszok hajlékában vigadnom.
[V11]
 Mert miképpen a fényes nap az égen,
 Mindeneket világosít nagy szépen:
 Te vagy nékünk fényes napunk akképpen,
 Oltalom, segítség háborúnk ellen.
[V12]
 Nem vonja meg tőlünk javát az Isten,
 Valakik csak őt tiszteljük nagy híven,
 Boldog ember, aki bízik Istenben,
 Mindennemű számkivetettségében.
[V13]
 Így könyörge Dávid király régenten;
 Mikor volna Saultól kergetésben,
 Írva vagyon nyolcvannegyedik részben,
 Int minket is, hogy bízzunk az Istenben.
</lyrics></song>