<?xml version="1.0"?>
<song><title>372. Mennyei Ige, jelenél</title><lyrics>[V1]
 Mennyei Ige, jelenél, Örök Atyától kijövél,
 Testet magadra felvevél, S abban minket üdvözítél.

[V2]
 Te vagy Atyánknak Igéje, Kit Ádámnak megígére,
 És Ábrahámnak hirdete, Dávidnak is megjelente.

[V3]
 Világosítsd meg elménket, Szenteld meg a mi szívünket,
 Hogy ismerhessünk tégedet, Utálhassuk bűneinket.

[V4]
 Erősítsd bennünk hitünket, Nyerhessük üdvösségünket;
 Te légy minékünk épület, Út, igazság, örök élet.

[V5]
 Hogy mikor eljössz ítélni, Minden szív titkát kivenni,
 A jóknak minden jót adni, A gonoszokat büntetni:

[V6]
 Akkor tőled bűneinkért Ne vess el – lám, te azokért
 Magas keresztfán ontál vért –, Sőt üdvözíts érdemedért.

[V7]
 Dicséret és nagy dicsőség, Adassék néked tisztesség,
 Ki Atyával egy Istenség, Szentlélekkel vagy egy Felség.

</lyrics></song>