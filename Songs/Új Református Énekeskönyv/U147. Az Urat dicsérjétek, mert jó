<?xml version="1.0"?>
<song><title>147. Az Urat dicsérjétek, mert jó</title><lyrics>[V1]
 Az Urat dicsérjétek, mert jó, És az Istent dicsérni méltó;
 Kedves dolog az Úr Istennél, Hogy őtet dicsérjék egy szívvel,
 Mert Jeruzsálemet az Isten Megépíti nagy kegyelmesen,
 Ismét az Izráel nemzetjét, Összegyűjti eloszlott népét.

[V2]
 Töredelmes szívet meggyógyít, Megsebzett lelket ő megenyhít,
 Békötözi az ő sebüket, Megkönnyebbíti sérelmüket.
 A csillagokat megszámlálja, És azoknak számát jól tudja,
 És mindeniket úgy ismeri, Hogy tulajdon nevén nevezi.

[V3]
 Nagy a mi Urunk, az Úr Isten, És nagyobb nála semmi nincsen;
 Erőssége kimondhatatlan, Bölcsessége számlálhatatlan.
 Az alázatost felemeli, A szelídeket erősíti,
 Megalázza a hitleneket, A földre legyalázza őket.

[V4]
 Inkább azokban gyönyörködik, Kik igazán csak őtet félik,
 Kik teljes szívből kegyes voltát, Remélik mindenkor irgalmát.
 Dicsérd, Jeruzsálem, az Urat, Felmagasztaljad nagy hatalmát,
 E kegyes Urat, ó, szent Sion, Te is dicsérd áhítatoson!

[V5]
 Jákóbnak adta szent igéjét, Hogy ahhoz szabja az életét;
 Törvényit adta Izráelnek, Hogy ők azok szerint éljenek.
 Nem tett így semmi pogány néppel, Nem látta őket ily szentséggel,
 Szent szerzésit ők nem ismerték, Halleluja néki mondassék!

</lyrics></song>