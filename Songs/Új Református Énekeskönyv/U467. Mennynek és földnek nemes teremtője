<?xml version="1.0"?>
<song><title>467. Mennynek és földnek nemes teremtője</title><lyrics>[V1]
 Mennynek és földnek nemes teremtője, 
 És mindeneknek kegyelmes Istene, 
 Sehol semmi nincs, mi téged ne félne 
 És ne rettegne.

[V2]
 Ne büntess minket a mi bűneinkért, 
 És ne kárhoztass, amint érdemelnénk, 
 Mert úgy egyenként mind pokolra mennénk, 
 És mind elvesznénk.

[V3]
 A mi atyáink ellened vétkeztek, 
 Mi is sok bűnnel káromlottunk téged, 
 De bűneinket te elengedheted, 
 És elveheted.

[V4]
 Ne gerjedjen fel haragod ellenünk, 
 Te színed elől, hogy mi el ne vesszünk, 
 A te nevedért légy kegyelmes nékünk, 
 Mi jó Istenünk.

[V5]
 Sok ideje már, hogy nyomorgattatunk, 
 Veszedelmünkben igen elfáradtunk, 
 Azért, Úr Isten, csak tereád várunk, 
 Könyörülj rajtunk.

[V6]
 Hallgass meg minket, kegyelmes Istenünk, 
 Mert segítséget csak tetőled kérünk, 
 Nincsen egyébnek, kinek esedezzünk, 
 Kiben reméljünk.

[V7]
 Bocsásd meg bűnét a te seregednek, 
 Vedd el romlását a te híveidnek, 
 Hogy nagy örömmel téged dicsérjenek 
 És tiszteljenek.

[V8]
 Dicsőség néked, kegyes Atya Isten 
 És uralkodó áldott Fiú Isten, 
 A vigasztaló Szentlélek Istennel 
 Örökké. Ámen.

</lyrics></song>