<?xml version="1.0"?>
<song><title>662. Magasztallak én téged</title><lyrics>[V1]
 Magasztallak én téged,
 Isten, egeknek Királyát,
 Hogy tőlem messze űzted
 A sötét éjnek homályát.
 ||
 Nem küldtél rám betegséget,
 Sem egyéb ínséget,
 Épségben megtartottál,
 E napra engem juttattál.
[V2]
 Szívből könyörgök néked,
 Kegyes teremtő Istenem:
 E napot is engedd meg
 Békességgel véghez vinnem,
 ||
 Akaratodat tanulnom,
 Útjaidban járnom;
 Oltalmad befedezzen,
 Kedvem kedved szerint légyen.
[V3]
 Igaz utadra taníts,
 Hogy veled együtt járhassak,
 És tőled el ne taszíts,
 Hogy kísértésbe ne jussak.
 ||
 Jóvoltodból tarts meg engem,
 Én édes Istenem,
 Hogy a bűn csalárdságát,
 Észrevegyem undokságát.
[V4]
 Az igaz hitnek tüzét
 Bennem Krisztusért élesszed,
 Gyarlóságomnak vétkét
 Soha szememre ne vessed;
 ||
 Ígéretedet tekintsd meg,
 Szent Fiadért tarts meg,
 Ki értem eleget tett,
 Törvény átkától megmentett.
[V5]
 Reménységgel ruházz fel,
 Ördög tőrébe ne essem,
 Szívem hozzád gerjeszd fel,
 Ne csak hasznomat keressem.
 ||
 Atyafi szent szeretetet,
 Adj jámbor életet;
 Szeress mint sajátodat,
 Kövessem akaratodat.
[V6]
 Szent igédet vallanom
 Adjad tisztán, homály nélkül,
 És szolgádnak mondatnom
 Minden képmutatás nélkül;
 ||
 Kinccsel semmit sem gondolok,
 Más jutalmat várok:
 A szentek seregében,
 Tarts meg gyülekezetében.
[V7]
 E napot is engedd meg,
 Uram, békével megfutnom,
 Hivatalom hasznával
 Magam s családom táplálnom,
 ||
 Hogy szent nevedet dicsérjem,
 Oltalmadat nyerjem:
 Testemnek megmaradást,
 Lelkemnek adj boldog szállást.
[V8]
 Uram, egyedül vagy jó.
 Te vagy út, élet, igazság,
 De én életem gyarló.
 Gondolatom csak hamisság.
 ||
 Táplálj Krisztus szent testével,
 Itass szent vérével,
 Hogy örökké nevednek,
 Énekeljek Felségednek.
[V9]
 Hála legyen Atyának,
 Fiúnak és Szentléleknek,
 Kitől minden jók vannak:
 Ne engedj azért ördögnek
 ||
 Engem, igaz megváltottad,
 Gyenge juhocskádat:
 Lelkem a boldogságba,
 Vigyed a paradicsomba.
</lyrics></song>