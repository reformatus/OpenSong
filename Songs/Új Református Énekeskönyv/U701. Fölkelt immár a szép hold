<?xml version="1.0"?>
<song><title>701. Fölkelt immár a szép hold</title><lyrics>[V1]
 Fölkelt immár a szép hold, A csillagezres égbolt
 Oly tisztán tündököl;
 Az erdő áll sötéten, S fehér köd künn a réten
 Csodásan száll a légbe föl.

[V2]
 Mély csend borult a földre, S mit alkony leple föd be,
 Meghitten integet,
 Mint nyájas, tiszta hajlék, Hol nappalodnak terhét
 Kialhatod, feledheted.

[V3]
 Nem látod-é a holdat? Fél arca int, mosolyg csak,
 Pedig kerek, egész.
 Van sok, mit itt az ember Nem lát jól földi szemmel,
 És oktalan nevetni kész.

[V4]
 Mint gyenge, földi férgek, Kik bűn útjára tértek,
 Mi nem sokat tudunk,
 Sok csalfa képet űzünk, Sok furfangot kifőzünk,
 S a céltól csak messzebb jutunk.

[V5]
 Ó, add, üdvöd keressük, Ne a mulandót lessük,
 Ne kössön fénye meg;
 Hagyj egyszerűvé válni, S előtted élni, járni,
 Mint vidám, boldog gyermekek.

[V6]
 Ha jő a végső óra, Fordítsd a kínt is jóra.
 És adj szelíd halált;
 Ha innen elvezetsz te, Ó, hadd jutunk egedbe,
 Úr Istenünk és jó Atyánk!

</lyrics></song>