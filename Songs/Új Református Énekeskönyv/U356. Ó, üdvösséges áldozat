<?xml version="1.0"?>
<song><title>356. Ó, üdvösséges áldozat</title><lyrics>[V1]
 Ó, üdvösséges áldozat,
 Mennyországot megnyitottad,
 Elvetted Isten haragját,
 Megtörted halál hatalmát.
[V2]
 Úr Jézus, ki a keresztfán
 Drága szent vérét kiontván
 Üdvösségünknek ára lett,
 Bűnünkért ő tett eleget.
[V3]
 Csak ebben áll azért hitünk,
 Hogy Krisztus meghalt érettünk,
 Üdvösséget nyert minékünk;
 Mert érte kedvessé lettünk.
[V4]
 Bizonyságot erről teszünk,
 Szent testét ha jegyben esszük,
 És szent vérét hittel vesszük,
 Haláláról emlékezünk.
[V5]
 Hitünkkel kell testét ennünk,
 Mert mennybe vitetett tőlünk;
 Ott esedezik érettünk,
 Valakik őbenne élünk.
[V6]
 E vacsorát hagyta nékünk,
 Hogy ővele együtt éljünk,
 És lelkünkben ne rettegjünk;
 Mert kegyelmet nyert minekünk.
[V7]
 Jámborságot csak kövessünk,
 Hogy Ő tagjai lehessünk,
 Gyűlölségre ne siessünk;
 Atyafiszeretők legyünk.
[V8]
 Méltatlan ezzel ne éljünk;
 De magunkat megpróbáljuk:
 Új életre igyekezzünk;
 Hitlenséget távoztassunk.
[V9]
 Hálát adunk néked, Isten,
 Minket szerettél oly igen,
 Szent Fiadnak nem kedveztél,
 Így vesztünkből megmentettél.
</lyrics></song>