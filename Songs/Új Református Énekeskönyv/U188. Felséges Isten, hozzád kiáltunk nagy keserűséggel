<?xml version="1.0"?>
<song><title>188. Felséges Isten, hozzád kiáltunk nagy keserűséggel</title><lyrics>[V1]
 Felséges Isten, hozzád kiáltunk nagy keserűséggel,
 Könyörgünk néked, hogy légy segítséggel.

[V2]
 Tekints mireánk, kérünk Úr Isten, ily nagy szükségünkben,
 Segíts meg minket erőtlenségünkben.

[V3]
 Miként a foglyok tömlöc fenekén, hangosan kiáltunk;
 Senki nem hallja, nem könyörül rajtunk.

[V4]
 Pokolnak kínja, bűnnek soksága uralkodik bennünk:
 Légy segítséggel, hogy mind el ne vesszünk.

[V5]
 Ha bűneinket te számontartod, felséges Úr Isten,
 Vajon ki lenne előtted bűntelen?

[V6]
 Nincsen ártatlan, nincsen bűn nélkül senki teelőtted;
 Azért könyörgünk, utunk vezéreljed:

[V7]
 Mert csak tenálad vagyon kegyesség és nagy irgalmasság,
 Krisztus Jézusért bűnünkből szabadság.

[V8]
 Örvendez szívünk, felséges Isten, te ígéretedben,
 És hozzánk való nagy kegyességedben.

[V9]
 Megszabadultunk a Krisztus által örök kárhozattól;
 Nincsen félelmünk immár a haláltól.

[V10]
 Ó, szabadító, mennybéli Isten, egyetlen reménység,
 Te szolgáidnak légy örök üdvösség.

[V11]
 Dicséret néked, Atya Úr Isten, a te szent Fiaddal
 És Szentlélekkel, mi Vigasztalónkkal!

</lyrics></song>