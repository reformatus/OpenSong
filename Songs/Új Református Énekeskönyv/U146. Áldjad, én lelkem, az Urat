<?xml version="1.0"?>
<song><title>146. Áldjad, én lelkem, az Urat</title><lyrics>[V1]
 Áldjad, én lelkem, az Urat,
 Hirdessed dicséretét!
 Az Istennek adok hálát,
 ||
 Valamíg engem éltet.
 Én az Úrnak éneklek
 Mindaddig, míglen élek.
[V2]
 Ne légyen bizodalmatok
 Földi fejedelmekben,
 Egy emberben se bízzatok,
 ||
 Kiben segítség nincsen!
 Mihelyt lelke kimégyen,
 Menten hamuvá lészen.
[V3]
 Minden dolga és szándéka
 Elvész azon nap vele.
 Boldog, akinek oltalma
 ||
 A Jákóbnak Istene;
 Akinek mindenekben
 Reménysége az Isten.
[V4]
 Ki a mennyet és a földet
 És a tengert teremté,
 És ezekben mindeneket
 ||
 Nagy hatalmával szerze,
 Igazsága, hűsége
 Megmarad mindörökre.
[V5]
 Akik méltatlan szenvednek,
 Megmenti a jó Isten,
 A nyomorult éhezőknek
 ||
 Ő ád eledelt bőven,
 A foglyokat kihozza,
 Rabságból kioldozza.
[V6]
 És a világtalanoknak
 Megnyitja ő szemüket;
 Akik immár ellankadnak,
 ||
 Megtámogatja őket,
 Mert az igazat híven
 Szereti az Úr Isten.
[V7]
 Veszedelmében megmenti
 Ő a szegény jövevényt;
 Az árvákat megsegíti,
 ||
 Rájuk kegyesen tekint;
 A bánkódó özvegyek
 Tőle megenyhíttetnek.
[V8]
 A hitleneket megrontja,
 Ösvényüket elvesztve,
 De megáll az ő országa
 ||
 Most és minden időbe’.
 Ó, Sion, a te Urad
 Mindörökké megmarad!
</lyrics></song>