<?xml version="1.0"?>
<song><title>471. Kegyelmezz meg nékünk</title><lyrics>[V1]
 Kegyelmezz meg nékünk, nagy Úr Isten,
 Ne hagyj minket elvesznünk bűnünkben,
 Kik mindenkor bízunk szent nevedben:
 Bűnünk szerint ne büntess tömlöcben!
[V2]
 A te néped tenger vétkét vedd el,
 És fedezd el bűnét kegyelmeddel,
 Mert szent Fiad megválta vérével,
 Nem akart ő elvetni vétkünkkel.
[V3]
 Üdvözítő Isten, kérünk téged:
 Jelenjék meg rajtunk kegyességed,
 Távozzék el rólunk ítéleted,
 Légyen vélünk te szent Istenséged.
[V4]
 Vajon egyéb náladnál ki volna,
 Hogy fogságból kiszabadítana?
 Hanem csak te, Istennek szent Fia,
 Ki magadat adád nagy fogságra.
[V5]
 Mutasd meg már irgalmasságodat,
 Kegyes Isten, és nagy jóvoltodat:
 Add ismernünk a te szent Fiadat,
 Ő kedvéért jelentsd meg magadat!
[V6]
 Hallgathassuk a te szent igédet,
 És hihessük te ígéretedet:
 Adjad nékünk a jó békességet,
 Szabadítsd ki a fogságból néped!
[V7]
 Közel vagyon hívekhez az Isten,
 Mert nem múlóképpen jő közénkben,
 De örökké lakozik szívünkben:
 Nem hagy vesznünk a hitetlenségben.
[V8]
 Higgyünk azért a Jézus Krisztusban,
 Ne maradjunk bálványimádásban:
 Nem hagy minket az Isten fogságban,
 És nem adja népét nagy rabságban.
</lyrics></song>