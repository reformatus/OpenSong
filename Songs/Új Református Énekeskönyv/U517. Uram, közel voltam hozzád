<?xml version="1.0"?>
<song><title>517. Uram, közel voltam hozzád</title><lyrics>[V1]
 Uram, közel voltam hozzád, mégis elszakadtam.
 Megvallatták hűségemet, neved megtagadtam.
 Halálodnak harmadnapján vádolnak a fények,
 Halálodnak harmadnapján sírva hajtok térdet.

[V2]
 Uram, kerestelek téged, céltalan futottam:
 Csak magamig, másokig, majd sírodig jutottam.
 Halálodnak harmadnapján megszűnik az átok,
 Halálodnak harmadnapján szívem megtalálod.

[V3]
 Uram, taníts hinni benned, várni új csodára,
 Tedd életem hűségessé, legyen szavam hála!
 Halálodnak harmadnapján zendülnek a fények,
 Halálodnak harmadnapján én is áldlak téged!

</lyrics></song>