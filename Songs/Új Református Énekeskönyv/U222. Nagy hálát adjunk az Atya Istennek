<?xml version="1.0"?>
<song><title>222. Nagy hálát adjunk az Atya Istennek</title><lyrics>[V1]
 Nagy hálát adjunk az Atya Istennek,
 Mennynek és földnek szent teremtőjének,
 Oltalmazónknak, kegyes éltetőnknek,
 Gondviselőnknek.

[V2]
 Hála tenéked, mennybéli nagy Isten,
 Hogy szent igédet adtad mi elménkben,
 És hogy ezáltal véssz ismeretedben,
 Te kegyelmedben.

[V3]
 A romlás után nem hagyál bűnünkben,
 Sőt, te Fiadat ígéréd igédben,
 Hogy elbocsátod őtet miközénkben,
 Emberi testben.

[V4]
 Megemlékeztél szent ígéretedről
 És a mihozzánk való kegyelmedről,
 Így szóltál mennyből küldött szent Fiadról,
 Jézus Krisztusról:

[V5]
 Ő a Megváltó, akit megígértem,
 Róla mit szóltam, íme, betöltöttem,
 Áldozatával megengeszteltettem,
 És megbékéltem.

[V6]
 Emberek, népek, csak Őt hallgassátok,
 Amit parancsol, azt megfogadjátok;
 Kik nem halljátok, mind eltévelyedtek,
 És mind elvesztek.

[V7]
 Felséges Isten, tenéked könyörgünk,
 Hogy mutassad meg szent Fiadat nékünk,
 Hogy őtet látván, benne remélhessünk,
 Üdvözülhessünk.

[V8]
 Adjad, hogy lássuk a világosságot,
 Te szent Igédet, az egy igazságot,
 A Krisztus Jézust: örök vigasságot,
 És boldogságot.

[V9]
 És ne ismerjünk többet a Krisztusnál,
 Ne szerethessünk egyebet Jézusnál;
 Maradhassunk meg a te szent Fiaddal,
 Krisztus Urunkkal.

[V10]
 Adj igaz hitet a te szent Fiadban,
 És jó életet minden útjainkban;
 És Szentlelkeddel vígy be hajlékodba,
 A boldogságba.

[V11]
 Dicsőség néked mennyben, Örök Isten,
 Ki dicsértetel a te szent Igédben,
 Krisztus Jézusban, mi Üdvözítőnkben,
 És Szentlélekben.

</lyrics></song>