<?xml version="1.0"?>
<song><title>629. Már célba ért sok hívő gyermeked</title><lyrics>[V1]
 Már célba ért sok hívő gyermeked,
 Hű volt, kitartott, ott él már veled,
 Ó, Jézus, áldott légyen szent neved! Halleluja! Halleluja!

[V2]
 Kőszáluk, váruk voltál szüntelen,
 Míg tartott itt lenn a nagy küzdelem.
 Fény voltál, csillag a vak éjjelen. Halleluja! Halleluja!

[V3]
 Bár vívná harcát minden gyermeked
 Oly híven, bátran, mint e győztesek,
 És velük zengné majd az éneket: Halleluja! Halleluja!

[V4]
 Mert már itt halljuk harcon, éjen át
 Győzelmi ének távol dallamát.
 Új erőt hányszor ez az ének ád! Halleluja! Halleluja!

[V5]
 Ó, áldott egység! Boldog, szent sereg!
 Még mi itt küzdünk, ők ott fénylenek.
 Mind egyek mégis benned és veled. Halleluja! Halleluja!

[V6]
 Ott zeng az ének, itt még könny pereg,
 Míg Krisztus napja győz az éj felett,
 És akkor eggyé lesz a két sereg. Halleluja! Halleluja!

[V7]
 Jő minden tájról, együtt énekel,
 És együtt ujjong, együtt ünnepel,
 Ó, hálaének, szállj az égbe fel! Halleluja! Halleluja!

</lyrics></song>