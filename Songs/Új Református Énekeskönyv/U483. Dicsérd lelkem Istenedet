<?xml version="1.0"?>
<song><title>483. Dicsérd lelkem Istenedet</title><lyrics>[V1]
 Dicsérd lelkem Istenedet, Ki úgy szeretett tégedet,
 Hogy szent Fia kínt szenvedett, Éretted megfeszíttetett.

[V2]
 Keresztfán bűnödért hala, Ő szent vérével áldoza,
 Halál tőriből oldoza, Pokoltól megszabadíta.

[V3]
 Mert az Isten őtet tevé, Ki bűnt nem tud vala, bűnné,
 Hogy mi lennénk őáltala Az Istennek igazsága.

[V4]
 Nem vala néki formája, Sem szép ékes ábrázatja;
 Testét vereségnek adta, Gyalázattól el nem vonta.

[V5]
 Emberek között nem kedves, Megvettetett és beteges,
 Sok kínokkal rettenetes, Szörnyű fájdalmakkal teljes.

[V6]
 Oly lett, mint ki előtt magát, Ember elrejti orcáját,
 Mert semminek ítéltetett, Csúfbeszéddel illettetett.

[V7]
 Mind azt gondolták: jóllehet Hogy Istentől megveretett,
 De a mi betegséginket, Ő viselte sérelminket.

[V8]
 Midőn megostoroztatott, Sebeivel meggyógyított,
 A mi sok álnokságinkért, Megrontatott bűneinkért.

[V9]
 Mi, mint juhok, elszéledtünk, A bűn útján eltévedtünk:
 Büntetését bűneinknek, Szenvedte nagy vétkeinknek.

[V10]
 Noha ő nem cselekedett Semminemű hitlenséget,
 Álnokság szájában nem volt, Bűn benne nem találtatott:

[V11]
 Mint a bárány, olyanná lett, Mely mészárszékre vitetett,
 S mint juh őtet nyírók előtt: Megnémult, szája veszteglett;

[V12]
 Érettünk káromoltatott, És méreggel itattatott,
 Szörnyen megostoroztatott, Ruhája sorsra osztatott.

[V13]
 És verejtékezett vérrel, Koronáztatott tövissel,
 Által veretett dárdával, Így kiált fel nagy felszóval:

[V14]
 Én Istenem, én Istenem! Miért hogy elhagyál engem?
 Kezedbe ajánlom lelkem, Immár letészem életem.

[V15]
 A mennyei magas égben Istennek dicsőség légyen,
 Ki szent Fiát küldé értünk, Hogy Megváltónk lenne nékünk.

</lyrics></song>