<?xml version="1.0"?>
<song><title>205. Ó, Atya Isten, irgalmas nagy Úr</title><lyrics>[V1]
 Ó, Atya Isten, irgalmas nagy Úr,
 Bűnbánó szívvel, ím, eléd borul
 Hű néped, áldva felséges neved,
 Hogy esdve kérje nagy kegyelmedet.

[V2]
 Gondolsz ránk, híven oltalmaz kezed,
 Rólunk egy percre azt le nem veszed,
 Irgalmasságod mindig oly közel,
 És erős karod minket átölel.

[V3]
 Nagy jóságodra méltók nem vagyunk,
 Rossz útra térve gyakran elhagyunk;
 Áhítjuk mégis szent igéd szavát,
 Megtérő gyermekid fogadd be hát.

[V4]
 Kérünk, Úr Isten, Krisztus Jézusért,
 Vérrel pecsételt szent szerelmedért:
 Irgalmasságod közöld mivelünk,
 És tárd ki szíved, végy be, Istenünk!

</lyrics></song>