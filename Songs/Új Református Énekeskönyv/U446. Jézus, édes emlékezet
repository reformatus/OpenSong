<?xml version="1.0"?>
<song><title>446. Jézus, édes emlékezet</title><lyrics>[V1]
 Jézus, édes emlékezet, Te adsz szívünknek örömet:
 Már hozzád vontad szívemet; Vezéreljed lépésimet.

[V2]
 Jézus, megtérők reménye, Hozzád kiáltóknak szíve,
 Téged keresőknek kincse, Megtalálóknak mindene!

[V3]
 Jézus, szívnek édessége, Élő kútja, fényessége,
 Minden kincsének szekrénye, Kívánságának jó vége:

[V4]
 Sem nyelv azt meg nem mondhatja, Sem betű fel nem írhatja,
 Csak ki próbálta, tudhatja, Hogy milyen a Jézus lángja.

[V5]
 Te vagy kegyelem kútfeje, Igaz hazánk fényessége,
 Búbánatnak enyhítője, Boldogságnak megszerzője.

[V6]
 Tégedet áldnak mennyégben, Magasztalnak dicsőségben;
 Jézus, vigasztalj éltünkben, Juttass Atyádnak kedvében.

[V7]
 Téged kövessünk egy szívvel, Énekléssel, könyörgéssel,
 Hogy mi is a Szentlélekkel Lehessünk egyek Istennel.

[V8]
 Jézus, mennyben légy örömünk, Ki voltál földön érdemünk;
 Benned minden dicsőségünk, Ó, mi Urunk és Istenünk!

</lyrics></song>