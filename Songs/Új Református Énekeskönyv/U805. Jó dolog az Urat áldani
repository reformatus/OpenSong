<?xml version="1.0"?>
<song><title>805. Jó dolog az Urat áldani</title><lyrics>[V1]
 Jó dolog az Urat áldani, dicsérni,
 Nagy neved, örök Úr, hálával zengeni.
[V2]
 Még hajnal alig kél, hirdetem irgalmad,
 Éjjel is megvallom hűséged, hatalmad.
[V3]
 Zengjen a citera, tízhúrú lant szava,
 Énekünk kísérje hárfának dallama.
[V4]
 Szép műved a világ, boldogan hirdetem,
 Hálatelt ujjongás tölti el a szívem.
[V5]
 Mily nagy vagy, Istenem, értelmed végtelen,
 Mélységes terveid ámulva fürkészem.
[V6]
 Bűnében csillogva járhat az álnokság,
 Míg a gyom virágzik, végsorsa pusztulás.
[V7]
 Lám, virul az igaz, mint ifjú pálmaág,
 Mint ősi Libanon csúcsán a cédrusfák.
[V8]
 Dús gyümölcs terem rajt’, élte van bőséggel,
 Bár múlnak évei, nem szárad soha el.
[V9]
 Jó Atya, téged áld híveid éneke,
 Áldott légy, Megváltónk, s Istennek Szentlelke.
</lyrics></song>