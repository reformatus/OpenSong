<?xml version="1.0"?>
<song><title>115. Nem nekünk, Uram, nem nekünk engedd</title><lyrics>[V1]
 Nem nekünk, Uram, nem nekünk engedd,
 Hanem adj nevednek dicsőséget,
 A te nagy hűségedért!
 ||
 Mit csúfolnának a pogány népek,
 Mondván: „Hol vagyon az ő Istenek,
 Ki megmentené őket?”
[V2]
 De Istenünk ő nagy erejével,
 Amit csak akar, mindent megmível
 Mind mennyen és e földön.
 ||
 De sok bálványuk a pogányoknak
 Aranyból, ezüstből csináltattak
 Embereknek kezében.
[V3]
 Szájuk vagyon nékik, de nem szólnak,
 Szemük vagyon, de semmit nem látnak:
 Nincs elevenség bennük.
 ||
 Kezük vagyon, de semmit nem fognak,
 Lábuk is vagyon, mégsem járhatnak,
 Nem szólal az ő nyelvük.
[V4]
 De te, Izráel, Istenben bízzál,
 És az Úr Istenhez ragaszkodjál:
 Ő paizsod tenéked!
 ||
 Áronnak háza, Istenben bízzál,
 A nagy Úr Istenhez ragaszkodjál:
 Ő megsegíthet téged!
[V5]
 Istenfélők, bízzatok Istenben,
 Higgyetek az ő segedelmében,
 Bízzatok e paizsba’!
 ||
 Gondol az Úr ránk, mert szeret minket,
 És Izráelhez nyújtja kegyelmét,
 Áron házát megáldja.
[V6]
 Ő megáldja a kicsinyt, a nagyot,
 Kik őtet félik mint jó Urukat,
 És kik szolgálják őtet.
 ||
 Az Úr titeket bőven megáldjon,
 Sok áldásival megszaporítson,
 És minden nemzedéket!
[V7]
 A nagy Úr Isten megáld titeket,
 Ki teremté a mennyet és földet
 Minden szép ékességgel.
 ||
 Annakokáért, akik itt élünk,
 Téged, Úr Isten, áldunk, dicsérünk
 Most és minden időben.
</lyrics></song>