<?xml version="1.0"?>
<song><title>833. Mennyit zengi a lelki békét</title><lyrics>[V1]
 Mennyit zengi a lelki békét, A szívek csendjét énekünk,
 Bár künn kín és ínség üzenget Sok hangos jajszóval nekünk.
 Az óra, testvér, gyorsan elfut, Az ember útja, sorsa zord,
 Nincs rá időd, hogy álmodozva A lelked meddőn tékozold.

[V2]
 Ebből az éhség csal ki könnyet, Az ott a fagy miatt remeg,
 Házad táján sorvadva élnek éhes, lerongyolt gyermekek.
 Az apjuk gyötrött mély szemében A meghasonlás láza él,
 Értük megmentő harcra kelni: Elhívatás, testvéri cél.

[V3]
 Lelkek éjét oszlatni fénnyel: Reád az Úr ezt bízta, lásd,
 S azt, hogy hozz Krisztus szent nevével A bűnösnek szabadulást.
 Az Isten vérét adta értünk; Láttasd, hogy szent példája hat,
 S hogy áldott útját járva hittel Te is adod egész magad.

[V4]
 Adj éjt, napot, add át erődet, Add kincsedet, add szívedet,
 Rontó lelkek gáncsa nem árthat, Győztes csak egy: a szeretet.
 A Mester Lelke járt előtted, Kitűzi most eléd a célt,
 Munkára hát, ne késs, serénykedj Megváltódért, Királyodért.

[V5]
 Áldott Jézus, a földre jöttél, Vállaltál értünk szörnyű kínt;
 Bárcsak tudnánk, igéd követve, Mi is szenvedni, tűrni mind.
 Sok szolgád, férfi, nő, ma bízva Átadjuk szívünket neked;
 Hogy munkánk éljen és teremjen: Gyújtsd fel bennünk szerelmedet!

</lyrics></song>