<?xml version="1.0"?>
<song><title>821. Isten szívén megpihenve forrjon szívünk egybe hát</title><lyrics>[V1]
 Isten szívén megpihenve forrjon szívünk egybe hát,
 Hitünk karja úgy ölelje édes Megváltónkat át!
 Ő fejünk, mi néki tagja, Ő a fény, mi színei;
 Mi cselédek, ő a gazda, Ő miénk, övéi mi.

[V2]
 Szeretetben összeforrva, egy közös test tagjai,
 Tudjuk egymásért harcolva, ha kell, vérünk ontani.
 Úgy szerette földi nyáját s halt meg értünk jó Urunk;
 Fájna néki, látva minket, hogy szeretni nem tudunk.

[V3]
 Nevelj minket egyességre, mint Atyáddal egy te vagy,
 Míg eggyé lesz benned végre minden szív az ég alatt;
 Míg Szentlelked tiszta fénye lesz csak fényünk és napunk,
 S a világ meglátja végre, hogy tanítványid vagyunk.

</lyrics></song>