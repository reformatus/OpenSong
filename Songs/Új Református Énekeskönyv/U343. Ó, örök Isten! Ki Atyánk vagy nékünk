<?xml version="1.0"?>
<song><title>343. Ó, örök Isten! Ki Atyánk vagy nékünk</title><lyrics>[V1]
 Ó, örök Isten! Ki Atyánk vagy nékünk,
 Ím, leborulva, esedezve kérünk:
 E kicsiny gyermek földi egész éltét
 Karjaid védjék!
[V2]
 Te is, ó, Jézus, Isten Egyszülöttje,
 Nézz le a mennyből e földi szülöttre,
 Légy te őnéki út, igazság, élet,
 S légyen ő híved!
[V3]
 Isteni Lélek, te örök fényesség,
 Általad teljes az igaz keresztség;
 Bűnt és halált e kicsinyedtől űzz el
 Mennyei tűzzel!
[V4]
 Az Atya, Fiú és Szentlélek Isten
 Téged, kisgyermek, mindig úgy segítsen,
 Hogy hited által lelked üdvöt nyerjen
 Földön és mennyben.
</lyrics></song>