<?xml version="1.0"?>
<song><title>387. Áldott az Isten, mindnyájunknak Atyja</title><lyrics>[V1]
 Áldott az Isten, mindnyájunknak Atyja,
 Ki az ő népét, ím, meglátogatta,
 És megváltotta, mint ígérte régen,
 Nagy kegyelmében.
[V2]
 A szent próféták eleitől fogva
 Az Úr Jézusról szóltak álmélkodva;
 Bölcsek, királyok, szegények őt várták,
 Látni kívánták.
[V3]
 Kik a halálnak árnyékában járunk,
 Te vagy, ó, Jézus, tündöklő világunk;
 Békesség útján, míg a mennybe érünk,
 Te vagy vezérünk.
[V4]
 Benned jelent meg az Isten kegyelme,
 Melyet nem ér föl az emberi elme;
 Mert hitünk titka, hogy e földre jöttél,
 Testbe öltöztél.
[V5]
 Ádventi vendég, végy szállást minálunk,
 Szívünkben állíts trónt, örök Királyunk.
 Téged követni és szolgálni néked
 Te adj hűséget!
</lyrics></song>