<?xml version="1.0"?>
<song><title>653. Felséges Atya Úr Isten</title><lyrics>[V1]
 Felséges Atya Úr Isten,
 E napnak ő kezdetiben
 Könyörgünk, tarts meg hitünkben
 És az igaz szeretetben.
[V2]
 Bűneinket megbocsássad,
 És szívünket vigasztaljad,
 Hitvallásunk bátorítsad,
 A Szentlelket nekünk adjad,
[V3]
 Hogy ne ártson az ellenség,
 Távol legyen minden kétség,
 Testi, lelki fertelmesség,
 És az gonosz eretnekség.
[V4]
 Oltalmazz, kérünk, gonosztól
 És a nagy hitetlenségtől,
 A bűnnek kísértésétől
 És a hirtelen haláltól.
[V5]
 Adjad minékünk éltünkben,
 Egymást szeretnünk szívünkben,
 Élhessünk nagy békességben
 És hitnek jó gyümölcsében.
[V6]
 Hálákat adunk, Úr Isten,
 Te szent Fiadnak akképpen
 Szentlélekkel egyetemben
 Mostan és minden időben.
</lyrics></song>