<?xml version="1.0"?>
<song><title>98. Énekeljetek új éneket</title><lyrics>[V1]
 Énekeljetek új éneket
 Az Úr Istennek örömmel,
 Mert nagy csudákat cselekedett
 Karjának nagy erejével.
 ||
 Mivelünk az ő üdvösségét
 Kétség nélkül megérteté,
 Szent igazságát, kegyességét
 Minden népnek kijelenté.
[V2]
 Meggondolá irgalmasságát,
 És kegyességét tekinté,
 És az ő nagy hűséges voltát
 Az Izráelhez téríté.
 ||
 A nekünk küldött üdvösséget
 Ez egész földkerekségen
 Nyilván meglátta minden nemzet.
 Örvendjen néki hát minden!
[V3]
 Vigadjatok és örvendjetek,
 Mondjatok szép zsoltárokat!
 A hárfákat is pengessétek,
 Zendítsetek citerákat!
 ||
 A trombitákat fújjátok meg,
 E király előtt zengjetek!
 Csendüljetek, zúduljatok meg,
 Tengeren-földön mindenek!
[V4]
 Az Úr előtt a folyóvizek
 Örvendezzenek mindnyájan,
 A magas hegyek az Istennek
 Tapsoljanak víg voltukban!
 ||
 Mert íme, eljő törvényt tenni,
 Megítél e földön mindent,
 Mind e világot jól rendeli,
 A tiszta igazság szerint!
</lyrics></song>