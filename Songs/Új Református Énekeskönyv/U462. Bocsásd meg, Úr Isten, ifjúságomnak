<?xml version="1.0"?>
<song><title>462. Bocsásd meg, Úr Isten, ifjúságomnak</title><lyrics>[V1]
 Bocsásd meg, Úr Isten, ifjúságomnak vétkét, 
 Sok hitetlenségét, undok fertelmességét, 
 Töröld el rútságát, minden álnokságát, könnyebbítsd lelkem terhét.

[V2]
 Az én búsult lelkem én nyavalyás testemben 
 Tétova bujdosik, mint madár a szélvészben; 
 Tőled elijedett, tudván, hogy vétkezett, akar esni kétségben.

[V3]
 Akarna gyakorta hozzád ismét megtérni, 
 De bűnei miatt nem mer elődbe menni, 
 Tőled oly igen fél, reád nézni sem mér, színed igen rettegi.

[V4]
 Semmije sincs pedig, mivel elődbe menjen, 
 Mivel jóvoltodért viszont téged tiszteljen, 
 Nagy alázatosan, méltó haragodban Tégedet engeszteljen.

[V5]
 Bátorítsad, Uram, azért biztató szóddal! 
 Mit használsz szegénynek örök kárhozatjával? 
 Inkább hadd dicsérjen e földön éltében szép magasztalásokkal.

[V6]
 Térj azért, én lelkem, kegyelmes Istenedhez, 
 Szép könyörgésekkel béküljél szent kezéhez, 
 Mert lám, hozzá fogad, csak reá hagyd magad: igen irgalmas Úr ez.

[V7]
 Higgyünk mindörökké egyedül csak őbenne, 
 Őrizkedjünk bűntől, ne távozzunk őtőle. 
 Áldott az ő neve örökké mennyekbe’, ki már megkegyelmeze.

</lyrics></song>