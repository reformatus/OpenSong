<?xml version="1.0"?>
<song><title>241. Tökéletes volt minden tekintetben</title><lyrics>[V1]
 Tökéletes volt minden tekintetben,
 Mind, amit, Uram, teremtél kezdetben,
 Az ember testét te alkotád szépen,
 És lelkét épen.
[V2]
 Önmagad képét adtad őreája,
 Szent ártatlanság volt ékes ruhája,
 Bölccsé is tetted, hogy téged ismerne,
 S élvén, dicsérne.
[V3]
 Első szüleink de félretérének,
 A kísértőnek mikor engedének,
 Már mi mindnyájan, kik tőlük eredtünk,
 Bűnben születtünk.
[V4]
 Tagjaink mind, és bennünk minden részek
 Restek a jóra, a gonoszra készek,
 Nincs erőnk, s a jót, noha jónak hisszük,
 Véghez nem visszük.
[V5]
 Fertőbe estünk, Uram, végy ki onnan,
 Szülvén minket Szentlelkeddel újonnan;
 Újítsd meg rajtunk, hogy legyünk te néped,
 Isteni képed.
</lyrics></song>