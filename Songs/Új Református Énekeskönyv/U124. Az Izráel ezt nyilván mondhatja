<?xml version="1.0"?>
<song><title>124. Az Izráel ezt nyilván mondhatja</title><lyrics>[V1]
 Az Izráel ezt nyilván mondhatja: 
 Hogyha Isten nem lett volna velünk, 
 Ha ő nem lett volna segítségünk, 
 Midőn az emberek sokasága 
 Nagy kegyetlen támada ellenünk,

[V2]
 Elnyeltek volna ők elevenen, 
 Úgy reánk gerjedt az ő haragjok. 
 Minket teljességgel a nagy habok 
 Elborítottak volna hirtelen, 
 Ránk omlottak volna nagy patakok.

[V3]
 A nagy árvíz reánk rohant volna, 
 Elnyelte volna a mi éltünket. 
 Dicséret Istennek, hogy ő minket 
 Az ő foguktól megszabadíta, 
 Hogy ők meg ne ennének bennünket.

[V4]
 Miképpen elszalad a madárka 
 A madarász tőriből, akképpen 
 Megszabadulánk, a tőrt elszegvén, 
 Mert életünknek az Úr oltalma, 
 Ki mennyet, földet teremtett bölcsen.

</lyrics></song>