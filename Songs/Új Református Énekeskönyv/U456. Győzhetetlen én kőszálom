<?xml version="1.0"?>
<song><title>456. Győzhetetlen én kőszálom</title><lyrics>[V1]
 Győzhetetlen én kőszálom,
 Védelmezőm és kővárom,
 A keresztfán drága áron
 Oltalmamat tőled várom.
[V2]
 Sebeidnek nagy voltáért,
 Engedj kedves áldozatért,
 Drága szép piros véredért,
 Kit kiöntél ez világért.
[V3]
 Reád bíztam én ügyemet,
 Én Jézusom, én lelkemet,
 Megepedett bús szívemet,
 Szegény árva bús fejemet.
[V4]
 Irgalmazz meg én lelkemnek,
 Ki vagy ura mennynek, földnek,
 Könyörgök csak Felségednek,
 Én megváltó Istenemnek.
[V5]
 Mutass, Jézus, kies földet,
 Lakásomul adj jó helyet,
 Ez életben csendességet,
 Jövendőben üdvösséget.
</lyrics></song>