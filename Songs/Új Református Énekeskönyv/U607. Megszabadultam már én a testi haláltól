<?xml version="1.0"?>
<song><title>607. Megszabadultam már én a testi haláltól</title><lyrics>[V1]
 Megszabadultam már én a testi haláltól,
 És megmenekedtem minden nyavalyáimtól,
 Bűntől, a haláltól, e csalárd világtól,
 Az örök kárhozattól.
[V2]
 Lelkemet ajánlom a hatalmas Istennek,
 És testemet hagyom ő anyjának, a földnek;
 E világot pedig az én feleimnek,
 És a benne élőknek!
[V3]
 A testi halálból megyek örök életre,
 És megmondhatatlan örömre, dicsőségre,
 Mit Krisztus vérével azoknak megszerzett,
 Akik bíznak őbenne.
[V4]
 Nincsen már hatalma énrajtam az ördögnek,
 E csalárd világnak, sem a kegyetlen bűnnek,
 Mert Krisztus elrontá hatalmát ezeknek
 Kiontott szent vérével.
[V5]
 Az Atya Istennek vagyok én szerelmében,
 Az ő szent Fiának kedvében, kegyelmében:
 Részessé tett engem minden örökében,
 Az örök dicsőségben.
[V6]
 Dicsőség tenéked, örök Atya Úr Isten,
 És tisztesség néked, megváltó Fiú Isten:
 Teljes Szentháromság egy bizony Istenség
 Az örök dicsőségben!
</lyrics></song>