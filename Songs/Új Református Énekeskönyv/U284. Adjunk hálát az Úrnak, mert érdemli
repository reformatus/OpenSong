<?xml version="1.0"?>
<song><title>284. Adjunk hálát az Úrnak, mert érdemli</title><lyrics>[V1]
 Adjunk hálát az Úrnak, mert érdemli,
 Mert minden gazdagságát velünk közli.

[V2]
 Ő, mint bő irgalmú kegyelmes Atya,
 Fiait testben, lélekben megáldja.

[V3]
 Énekeljünk néki egy akarattal:
 Dicsőség, Atya Isten, szent Fiaddal!

[V4]
 Ki ételt adtál alkalmas időben,
 S felruháztál mezítelenségünkben.

[V5]
 Adjad, hogy tégedet megismerhessünk,
 És szent Fiad által üdvöt nyerhessünk!

[V6]
 Szent igédet hirdettessed közöttünk,
 Hogy éhen meg ne haljon a mi lelkünk!

[V7]
 Hálát adunk ezekért mi Atyánknak,
 Jézus Krisztusnak, mi Közbenjárónknak

[V8]
 Szentlélek Istennel egyenlőképpen,
 Ki minket vigasztaljon! Mondjuk: Ámen!

</lyrics></song>