<?xml version="1.0"?>
<song><title>81. Örvendezzetek Az erős Istennek</title><lyrics>[V1]
 Örvendezzetek Az erős Istennek!
 Énekeljetek Dicséreteket,
 Szép énekeket Jákób Istenének!

[V2]
 Szép dicséretet Néki mondjon minden!
 Lantokban őtet És citerákban
 Dicsérjük vígan, Néki zengedezvén!

[V3]
 Most ez új hóban (évben) Néki örvendezzünk
 Trombitaszóban! Rendelt időnkben,
 Víg ünnepünkben Illik énekelnünk!

[V4]
 Mert Izráelnek Isten parancsolta,
 És a Józsefnek, Hogy ők ekképpen
 Éljenek híven, Jelül nékik hagyta.

[V5]
 Hallgasd meg, népem, És közlöm tevéled
 Erős kötésem! Halld meg, Izráel,
 Amit szám beszél, És azt jól megértsed!

[V6]
 Néked ne legyen Idegen istened,
 De egyedül én! Csak engem tisztelj,
 Senki mást ne félj. Nevemet becsüljed!

[V7]
 Én vagyok neked Istened egyedül;
 Ínségben téged Megtartottalak,
 És kihoztalak Egyiptom földjéről.

[V8]
 Tátsd föl csak szádat, És megtöltöm bőven;
 Menten meglátod, Hogy nagy bőséggel
 Lesz az eledel Csudálatosképpen.

[V9]
 De az én népem Engem nem hallgata,
 Noha intettem Sűrű intéssel,
 De az Izráel Füleit befogta.

[V10]
 Min elbúsulék, És őket elhagyám,
 Hogy bár menjenek Önnön kedvükre,
 És ösvényükre Szabadon bocsátám.

[V11]
 Ha népem szívvel Szót fogadott volna,
 És ha Izráel Én utaimban
 És tanácsomban Járni akart volna,

[V12]
 Én is legottan Az ő ellenségét
 Nagy hatalmamban Megvertem volna,
 Vetettem volna Rájuk én kezemet.

[V13]
 Ő ellenségét Néki adtam volna,
 Jó szerencséjét Én őnékie
 Nagy sok időkre Terjesztettem volna.

[V14]
 Búzát nékie Szépet adtam volna
 Eledelére. És nagy bőséggel
 A kősziklából Mézet adtam volna.

</lyrics></song>