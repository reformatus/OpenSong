<?xml version="1.0"?>
<song><title>114. Hogy Izráel kijött Egyiptomból</title><lyrics>[V1]
 Hogy Izráel kijött Egyiptomból, 
 Az idegen népnek országából, 
 Megtére Jákób háza. 
 Júdát Isten magának szentelé, 
 Az Izráelt országul fölvevé, 
 Ő lőn nekie Ura.

[V2]
 A tenger ezt látván hátraálla, 
 A Jordán vize visszafordula, 
 Mind hátrasietének. 
 A hegyek szökdöstek, mint a kosok, 
 És a halmok, mint a juhbárányok, 
 Magasan szökdösének.

[V3]
 Mi lelt téged, tenger, mit térsz hátra? 
 Mi lelt téged, Jordán, ki űz vissza, 
 Hogy elszaladsz ily igen? 
 Mit szöktetek, hegyek, mint báránykák, 
 És ti, halmok, mint a kis juhocskák, 
 Mért szöktök ilyen fennen?

[V4]
 Az Úrnak haragos színe előtt, 
 Jákób Istene haragja előtt 
 Mind e föld megrettenjen! 
 Ki a kősziklát tóvízzé teszi, 
 Forrásnak útját kőben repeszti, 
 Hatalmas erejében.

</lyrics></song>