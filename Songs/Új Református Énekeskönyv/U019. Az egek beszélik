<?xml version="1.0"?>
<song><title>19. Az egek beszélik</title><lyrics>[V1]
 Az egek beszélik
 És nyilván hirdetik
 Az Úrnak erejit.
 Az ég mennyezeti
 ||
 Szépen kijelenti
 Kezének munkáit.
 A napok egymásnak
 Tudományt mutatnak
 ||
 Az ő bölcsességéről,
 Egy éj a más éjnek
 Beszél az Istennek
 Ő nagy dicsőségéről.
[V2]
 Nincs szó, sem tartomány,
 Ahol e tudomány
 Nem prédikáltatnék;
 Mindenfelé mégyen
 ||
 E földkerekségen
 Beszédük ezeknek.
 Szózatuk kimégyen
 Mind e világ végén,
 ||
 Ott, hol a fényes napnak,
 Hajlékot az Isten
 Helyeztetett szépen
 Ő lakószállásának.
[V3]
 Melyben mint vőlegény
 Reggel felkél szépen
 Ő ágyasházából,
 És ugyan örvendez,
 ||
 Mint az erős vitéz,
 Ha futásra indul.
 Az égnek egy végén
 Fölkel, és elmégyen
 ||
 Gyorsan a más végére;
 Sehol semmi nincsen
 Ő hévsége ellen,
 Ki magát elrejthesse.
[V4]
 Az Isten törvénye,
 Tiszta ő beszéde,
 Lelkeket megtérít,
 Hűség bizonysága,
 ||
 Kisdedeket abba’
 Bölcsességre tanít.
 Ő parancsolati,
 Igazak mondási,
 ||
 Mik szívet vigasztalnak.
 Minden ő törvényi,
 Tiszták szent beszédi,
 Szemet világosítnak.
[V5]
 Az Isten félelme
 Tiszta, mindörökké
 Megmarad és megáll.
 Az ő ítélete
 ||
 Igaz mindenekbe’,
 Teljes nagy jósággal.
 Aranynál, ezüstnél
 És drágaköveknél
 ||
 Becsesebb, értékesebb;
 Ő szerelmessége
 És gyönyörűsége
 A méznél is édesebb.
[V6]
 Aki szolgál néked,
 Tanul, Uram, tőled
 Nagy jó tanulságot.
 És ha azt megtartja,
 ||
 Jól lészen ő dolga,
 Mert veszen jutalmat.
 Ki tudná bűninek,
 Számát elestinek,
 ||
 És ki gondolhatná meg?
 Én sok bűneimet,
 Titkos vétkeimet,
 Uram, nékem bocsásd meg!
[V7]
 Szolgádat őrizd meg,
 Kevélységtől tartsd meg:
 Ne essék e bűnbe,
 És én tiszta lészek,
 ||
 Semmi bűnt nem tészek,
 Járván te kedvedbe’.
 Szájamnak szólása,
 Szívem gondolatja
 ||
 Kedves legyen tenéked!
 Adjad, ó, én Uram,
 Kősziklám, megváltóm,
 Hogy ne vétsek ellened.
</lyrics></song>