<?xml version="1.0"?>
<song><title>615. Szívem szerint kívánom</title><lyrics>[V1]
 Szívem szerint kívánom
 Utolsó órámat,
 Mert nyomorúság, bánat
 Emészti napomat.
 ||
 Megválni kész vagyok már,
 Várván én jussomat,
 Melyet Jézus megszerzett
 Mint fő jutalmamat.
[V2]
 A bűntől és haláltól
 Megváltál engemet,
 Ó, Jézus, véred árán
 Megszerzéd üdvömet.
 ||
 Nem rettent már halálom,
 Sem semmi félelem;
 Nyugalmamat tebenned,
 Megváltóm, meglelem.
[V3]
 A kedvére élőnek
 Keserű a halál,
 De én várom nyugodtan,
 Ha jő, készen talál.
 ||
 Jól tudom, fenn a mennyben
 Lesz dicsőbb életem,
 Így hát még a halál is
 Csak nyereség nekem.
[V4]
 Ez a világ magához
 Ám vonja szívemet,
 Bár ígérjen bőséggel
 Elmúló kincseket,
 ||
 Nem ejthet tőrbe engem
 Már semmi földi jó:
 Megáll az Úr igéje,
 Más minden elmúló.
[V5]
 Elválni kedvesinktől
 Fájdalmas és nehéz,
 De szívem szent reménnyel
 A jövendőbe néz.
 ||
 Jézus, én bizodalmam,
 Hiszem, hogy egy napon
 Szerettimet a mennyben
 Újra megláthatom.
[V6]
 El nem bocsátlak többé,
 Nem hagylak, Jézusom,
 Te vagy üdvöm, reményem,
 Én csak benned bízom.
 ||
 Szent karod támogasson
 A végső harcon át,
 Hogy elvegyem kezedből
 Az égi koronát.
</lyrics></song>