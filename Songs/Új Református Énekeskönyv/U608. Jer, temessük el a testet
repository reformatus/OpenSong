<?xml version="1.0"?>
<song><title>608. Jer, temessük el a testet</title><lyrics>[V1]
 Jer, temessük el a testet,
 Melyen a halál erőt vett,
 De majd a végítéletre
 Föltámad örök életre.
[V2]
 Ím, ami porból vétetett,
 Az ismét porrá, földdé lett;
 De porból is feltámasztja
 Az Úr hatalmas szózatja.
[V3]
 A hívő lélek Istennél
 Mennyekben mindörökké él;
 Mert Jézus érte is eljött,
 S a bűntől megváltotta őt.
[V4]
 Ki itt sok ínséget látott,
 Immár nyert nagy boldogságot;
 És kinek fájt, sírt a lelke,
 Már nyugodalmát meglelte.
[V5]
 Jer, hagyjuk őt itt aludni,
 Jézus Krisztusban nyugodni;
 S mindnyájan vigyázók legyünk,
 Mert innen mi is elmegyünk.
[V6]
 Ó, Jézusunk, segíts minket,
 Végezvén itt életünket,
 Hogy csendesen meghalhassunk,
 Hozzád mennyekbe juthassunk!
</lyrics></song>