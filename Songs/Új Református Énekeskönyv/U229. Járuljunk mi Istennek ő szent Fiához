<?xml version="1.0"?>
<song><title>229. Járuljunk mi Istennek ő szent Fiához</title><lyrics>[V1]
 Járuljunk mi Istennek ő szent Fiához,
 A mi üdvözítő Urunk Jézus Krisztushoz
 ||
 Mint kegyes és hatalmas szabadítónkhoz,
 Testi-lelki nyavalyánkban csak egy vigasztalónkhoz.
[V2]
 Ó, irgalmas Megváltó Fiú Úr Isten,
 Ki országolsz szent Atyáddal földön és mennyen,
 ||
 Tehozzád esedezünk könyörgésünkben:
 Segítségül légy minékünk mostani szükséginkben!
[V3]
 Sok szükségink jóllehet vannak minékünk,
 De most néked kiváltképpen ezen könyörgünk:
 ||
 Szentlelked erőssége légyen mivelünk,
 Hogy az igaz tudományban légyen mi épülésünk!
[V4]
 Mi elménk sötétségét távoztassad el,
 Ajándékozz engedelmes szívvel, lélekkel,
 ||
 Hogy a te szent igédet vegyük jó kedvvel,
 Tanulhassuk és éltünkben kövessük nagy örömmel.
[V5]
 Öregbítsed, tápláljad bennünk a hitet
 És az igaz szeretetet, adj reménységet;
 ||
 Adj minden jóra való igyekezetet,
 Tiszta lelkiismeretet és szentséges életet!
[V6]
 Szent nevedet engedjed, nyilván vallhassuk,
 Az ördögöt s e világot megutálhassuk,
 ||
 És te szent országodba kívánkozhassunk,
 Felségeddel egyetemben örökké vigadhassunk!
[V7]
 Légyen néked dicséret és nagy tisztesség,
 Ki Atyával s Szentlélekkel vagy egy Istenség,
 ||
 Felséges hatalmasság, örök fényesség.
 Téged illet mindörökké véghetetlen dicsőség!
</lyrics></song>