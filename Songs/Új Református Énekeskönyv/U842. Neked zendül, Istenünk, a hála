<?xml version="1.0"?>
<song><title>842. Neked zendül, Istenünk, a hála</title><lyrics>[V1]
 Neked zendül, Istenünk, a hála.
 Hozzád száll ma szívünknek imádsága,
 Mert te vagy nékünk igaz reménységünk,
 Hű menedékünk.
[V2]
 Te kötötted össze életünket:
 Lépteinket egymáshoz te vezetted.
 Szívünknek lángja, szerelem virága
 Jóságod áldja.
[V3]
 Gyermekeket te adtál minékünk.
 Áldd meg, kérünk: példás életet éljünk,
 Hogy megtalálják az utat tehozzád,
 És el ne hagyják!
[V4]
 Egymás terhét szívből elviselnünk
 Segíts, kérünk: Krisztus éljen mibennünk,
 S bár gyakran botlunk, haragot ne tartsunk,
 Sőt megbocsássunk!
[V5]
 Tarts meg minket vidám jókedvedben,
 Békességben, hűséges szeretetben!
 Fogjad kezünket, Te adj győzedelmet
 És üdvösséget!
</lyrics></song>