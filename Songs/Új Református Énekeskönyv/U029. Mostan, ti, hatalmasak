<?xml version="1.0"?>
<song><title>29. Mostan, ti, hatalmasak</title><lyrics>[V1]
 Mostan, ti, hatalmasak,
 Tekintélyes nagy urak,
 Adjatok az Istennek,
 Dicsőséget nevének!
 ||
 Mint hatalmas Istenteket
 Féljétek, tisztelvén őtet!
 Templomában őt áldjátok,
 És térdet, fejet hajtsatok!
[V2]
 Az Úr szava megzendül,
 A vizeken megdördül;
 Mennydörgő dicsősége
 Elhat a nagy tengerre.
 ||
 Az Úrnak rettentő szava
 Nagy hatalmát megmutatja.
 Az Úrnak dördülő szaván
 Nagy volta meglátszik nyilván.
[V3]
 De az ő templomában
 Ő hívei mindnyájan
 Hirdetik nagy erejét,
 Beszélik dicsőségét.
 ||
 Az Úr ült az özönvízen,
 Mint bíró ítélőszéken;
 Az Úrnak ő királysága,
 Örökké megáll országa.
[V4]
 Az Úr az ő népének,
 Erőt ád seregének,
 Őket híven megtartja,
 Békességgel megáldja.
</lyrics></song>