<?xml version="1.0"?>
<song><title>411. Csillagfényes éjszakán</title><lyrics>[V1]
 Csillagfényes éjszakán
 Angyalszózat hangzik,
 Betlehemnek pusztáján,
 Hol pásztornép tanyázik:
 ||
 Pásztorok, ne féljetek,
 Vígan örvendezzetek,
 Mert földre jött, kit elküldött
 ||
 Az Úr, az Isten néktek:
 A ti üdvösség’tek!
[V2]
 Hideg jászol szalmáján
 Égi gyermek alszik,
 Körülötte szállásán
 Halk ének hangja hangzik:
 ||
 Imádják a pásztorok,
 Tiszta szívű jámborok.
 Örvendeznek, hálát zengnek
 ||
 Az Úr nagy jóvoltáért,
 Egyszülött Fiáért.
[V3]
 Csillag támad Keleten,
 Látják gazdag bölcsek.
 Útra kelnek serényen,
 És vélük drága kincsek.
 ||
 Meglelik a Gyermeket,
 Kit a csillag hirdetett;
 Imádattal, ajándékkal
 ||
 Előtte térdre hullnak,
 S hódolnak mint Úrnak.
[V4]
 Menjünk mi is jászlához
 Örvendező szívvel,
 Boruljunk le lábához
 Mély hódolattal, hittel!
 ||
 Isten ő és Megváltó,
 Atyánál közbenjáró.
 Nem félelmes: nyájas, kedves.
 ||
 Mint kisgyermek jött hozzánk,
 Biztatón mosolyg ránk.
[V5]
 Karácsonynak ünnepén
 Hangozzék víg ének!
 Mindenütt a földtekén
 Ezt zengjék ifjak, vének:
 ||
 Dicsőség az Istennek,
 Békesség az embernek!
 Az éj elmúlt, a fény kigyúlt,
 ||
 Az Isten gyermekké lett,
 Nála az üdv s élet!
</lyrics></song>