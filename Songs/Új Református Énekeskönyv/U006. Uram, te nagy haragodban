<?xml version="1.0"?>
<song><title>6. Uram, te nagy haragodban</title><lyrics>[V1]
 Uram, te nagy haragodban, Mely miatt vagyok búban,
 Engemet ne feddj meg!
 És haragodnak tüze, Szűnjék meg sebessége,
 Melyben ne büntess meg!

[V2]
 Nékem, Uram, légy irgalmas, Mert vagyok nagy fájdalmas.
 Ne hagyj, Uram, kérlek!
 Gyógyítsd meg kínjaimat, Elgyöngült tagjaimat
 Újítsd meg, hogy éljek!

[V3]
 Lelkem igen háborodik, Ínségében bánkódik,
 Kesergek szívemben:
 Uram, meddig hagysz engem Ily erősen vergődnöm
 E nagy gyötrelemben?

[V4]
 Térj, Uram, kegyesen hozzám, Mert, jaj, elfogyatkozám!
 Te nagy irgalmadból
 Szánj meg nagy nyavalyámban És keserves kínomban:
 Ments meg a haláltól!

[V5]
 Elfáradtam bánatimban, Egész éjjel sírtomban;
 Könnyhullatásimmal
 Nedvesítem ágyamat, Áztatom nyoszolyámat,
 Sűrű siralmimmal.

[V6]
 Sok szomorúságom miatt Az én orcám elhervadt,
 Szemem homályosult;
 Ezt szerzik ellenségim, Vigadnak gyűlölőim,
 Min szívem elbúsult.

[V7]
 Azért éntőlem menjetek, Kik gonoszságban éltek;
 Távozzatok innen!
 Mert az Úr kiáltásom, Meghallgatá sírásom,
 És bevett kedvébe.

[V8]
 Könyörgésem meghallgatja Az Úr, és elfogadja
 Én imádságomat,
 És amit tőle kérek, Minden jókat megnyerek,
 Úgy kívánja jómat.

[V9]
 Azért minden ellenségim És én háborgatóim,
 Pironkodjatok el!
 Már mind hátra térjetek, És megszégyenüljetek
 Nagy hirtelenséggel!

</lyrics></song>