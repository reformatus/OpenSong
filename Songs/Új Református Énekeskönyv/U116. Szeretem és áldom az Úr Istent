<?xml version="1.0"?>
<song><title>116. Szeretem és áldom az Úr Istent</title><lyrics>[V1]
 Szeretem és áldom az Úr Istent,
 Mert meghallgatta az én beszédemet,
 Könyörgésemre hajtá kegyes fülét,
 Ezért imádom őtet naponként.
[V2]
 Midőn körülvett a halál engem,
 És csaknem szörnyű kötelibe ejtett,
 A pokol kínja engemet rettentett,
 Bánatom nagy volt, és nagy sérelmem.
[V3]
 Segítségül hívtam az Úr nevét:
 Lelkemet tartsd meg! – és ő megsegített;
 Az Úr igaz, hű, és nagy ő kegyelme,
 Ő megőrzi az elesetteket.
[V4]
 Nagy szükségemben mikor én valék,
 Ottan megmenté nyomorult életem.
 Légy csendességben te azért, én lelkem,
 Szent felségének látván kegyelmét!
[V5]
 Te megmentél a haláltól engem,
 Szemem sírástól, lábamat eséstől;
 Az élők földén járok szünetlenül
 Színed előtt, én erős Istenem.
[V6]
 Hittem Istenben, mikor így szólék,
 Én szegény lelkem vala nagy ínségben,
 És ezt mondám én csüggedezésemben,
 Hogy hazugok már minden emberek.
[V7]
 Mit adjak az Úrnak jótettéért?
 A hálaadó pohárt én felveszem,
 És az Úr jótéteményét hirdetem,
 Szent nevét áldom segítségéért.
[V8]
 Fogadásom az egész nép előtt
 Hálaadással megadom nékie.
 A híveknek halála, minden higgye,
 Drága dolog az Úr szeme előtt.
[V9]
 Imádlak téged, Üdvözítőmet,
 Ki engem választál szegény szolgádnak;
 Nékem, szolgálóleányod fiának,
 Föloldozád minden kötelimet.
[V10]
 Áldozom néked hálaadással,
 Nevedet minden nép előtt hirdetem,
 És fogadásom, mit előtted tettem,
 Megállom minden előtt vígsággal.
[V11]
 A te házadnak ő udvarában,
 És egész Jeruzsálemben tisztellek.
 Vélem együtt az Urat dicsérjétek,
 Halleluját mondjatok mindnyájan!
</lyrics></song>