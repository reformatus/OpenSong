<?xml version="1.0"?>
<song><title>173. Mely igen jó az Úr Istent dicsérni</title><lyrics>[V1]
 Mely igen jó az Úr Istent dicsérni,
 Felségednek, én Uram, énekelni,
 Szent nevedet dicsérvén magasztalni,
 És mindenütt e világon hirdetni.
[V2]
 Jókor reggel irgalmadat hirdetni,
 Igazságodról éjjel gondolkodni,
 Hegedűvel, orgonával zengetni,
 Minden éneklő szerszámmal tisztelni.
[V3]
 Csudaképpen én vigasztalást vészek,
 Cselekedetidre hogyha tekintek,
 Kezeidnek munkájában örvendek,
 Teremtőmnek, megváltómnak éneklek.
[V4]
 Az esztelen ember ezt nem ismeri,
 A hitetlen bolond ember nem érti;
 Kinek rólad nincs igaz ismereti:
 Szent Fiadban mert nincs hite őnéki.
[V5]
 E világon gonoszok gyökereznek,
 Kik mindenkor hamisan cselekesznek;
 Mint a füvek, virágoznak, terjednek,
 Hogy örökül-örökké elvesszenek.
[V6]
 Lám, ezeket, Uram, felséges Isten,
 Kik támadnak a te szent igéd ellen,
 Viaskodnak a te híveid ellen:
 Megbünteted, mert vagy örök Úr Isten.
[V7]
 Rólad, Uram, akik megemlékeznek,
 Mint a pálma, olyan szépen zöldellnek;
 Mint cédrusfák, ugyan meggyökereznek
 Az igazak, kik igaz hitben élnek.
[V8]
 Vallást tesznek minden emberek előtt,
 Hogy az Isten igaz mindenek fölött;
 Hamisságot soha nem cselekedett,
 Mint kőszikla, ő ád nagy erősséget.
</lyrics></song>