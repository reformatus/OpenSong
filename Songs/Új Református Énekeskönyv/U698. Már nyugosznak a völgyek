<?xml version="1.0"?>
<song><title>698. Már nyugosznak a völgyek</title><lyrics>[V1]
 Már nyugosznak a völgyek, Az erdők s minden földek,
 Már alszik a világ,
 De míg eljön az álom, A szívemet kitárom,
 S az Úrhoz küldök hő imát.

[V2]
 Ó, nap, hová tűntél el, Hová űzött az éjjel,
 Mely harcban áll veled?
 Te nem ragyogsz az égen, De más napom van nékem:
 Betölti Jézus szívemet.

[V3]
 Már rám borul az éjjel, De biztatnak reménnyel
 Ott fenn a csillagok,
 Hogy engem is a mennybe Felvisz az Úr kegyelme,
 Ha a földtől megválhatok.

[V4]
 A test nyugalmat áhít, És leveti ruháit,
 Halandóság jelit,
 De Jézusom az égbe Öltöztet dicsőségbe,
 Ha végórám elközelít.

[V5]
 Ti, fáradt tagok, mostan Tegyétek le nyugodtan
 A napnak terheit.
 Vigadj, szívem, te is majd Levetheted a bút, bajt
 S a bűn terhét, mely keserít.

[V6]
 Már álom jő szememre; Ki vigyáz életemre,
 Ha most elszunnyadok?
 Izráel őrizője Lesz házamnak védője:
 Nem érhetnek károk, bajok.

[V7]
 Te légy, Jézus, oltalmam, Nálad lesz jó jutalmam,
 Hű szárnyaid alatt.
 Te vigyázz csak, Uram, rám, Nem árt akkor a Sátán:
 Testem-lelkem békén marad.

[V8]
 Ti is távol s közelben, Akik szerettek engem:
 Békén pihenjetek;
 A sötét éjszakába Az Úr világossága
 Őrködjék hűn fölöttetek.

</lyrics></song>