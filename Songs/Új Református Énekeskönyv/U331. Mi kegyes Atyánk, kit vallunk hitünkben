<?xml version="1.0"?>
<song><title>331. Mi kegyes Atyánk, kit vallunk hitünkben</title><lyrics>[V1]
 Mi kegyes Atyánk, kit vallunk hitünkben:
 Légy segítségül ily nagy szükségünkben,
 Építs meg minket mi természetünkben,
 Ki vagy mennyekben.

[V2]
 A te szent neved szenteltessék köztünk,
 Ne uralkodjék hamisság mibennünk;
 A te szent igéd hirdettessék köztünk,
 Hogy el ne vesszünk.

[V3]
 Jöjjön miközénk a te szent országod,
 Csak te bírj minket, bűnös fiaidat;
 Ismerhessük meg a te szent Fiadat,
 Krisztus Urunkat.

[V4]
 Ne légyen bennünk ördögnek országa,
 Ne bírjon minket a bűnnek soksága;
 Szálljon miközénk hitnek igazsága,
 Megtisztulása.

[V5]
 Természetünket ne hagyjad követnünk;
 Akaratodat építsed mibennünk,
 Hogy mindenekben tenéked engedjünk:
 Ne hagyj elesnünk.

[V6]
 Mi kenyerünket mindennap megadjad,
 Dolgunkban áldást, csendes nyugodalmat;
 És mindenekben testünket tápláljad
 És oltalmazzad.

[V7]
 Megbocsásd nékünk gonosz bűneinket,
 Álnokságinkat, hitetlenséginket:
 Végy ki közülünk minden irigységet,
 És gyűlölséget.

[V8]
 És ne vígy minket gonosz kísértésbe,
 Ne hagyj elvesznünk a mi bűneinkbe’;
 Oltalmazz minket, ne essünk kétségbe,
 Ördög kezébe.

[V9]
 Szabadítsál meg minket a gonosztól,
 Bűntől, ördögtől, minden álnokságtól,
 Ellenséginktől, hirtelen haláltól,
 És kárhozattól.

[V10]
 Dicsőség néked mennyben, örök Isten!
 Ki mihozzánk vagy nagy türelmességben:
 Hallgass meg minket e könyörgésünkben,
 Áldj meg hitünkben!

</lyrics></song>