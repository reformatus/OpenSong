<?xml version="1.0"?>
<song><title>172. Aki veti segedelmét</title><lyrics>[V1]
 Aki veti segedelmét Az Istennek hatalmába,
 Az oly ember bátorságos A mennyei oltalomban.

[V2]
 A hű ember vallást tészen: Te vagy nékem én Istenem!
 Bátorságom te vagy nékem, Benned bízom, én Istenem.

[V3]
 Mert engemet te megmentél Ellenségimnek tőrétől,
 Törvény rettegtetésétől, Kemény, nehéz igéitől.

[V4]
 Visel téged az Úr Isten Ő szent vállán oltalmában;
 Bizodalomban hogy lehess, Isten szárnya árnyékában.

[V5]
 Jézus Krisztus egy igazság, Körülfog és véd paizsul,
 Hogy ne légyen félelmed az Éjszakai irtózattól.

[V6]
 Semmit ne félj rettegtető Háborúnak nyilaitól,
 Titkon való kísértéstől, Délben dúló döghaláltól!

[V7]
 Ha mellőled bal kéz felől Ezeren mind elhullanak,
 Tízezeren jobb kéz felől, Semmit néked nem árthatnak.

[V8]
 De te magad szemeiddel Ott meglátod bizonyára,
 Hogy Isten a gonoszokat Megítéli, megalázza.

[V9]
 Mert vagyon nagy bizodalmad Az Istennek hatalmában,
 Bátorságod helyheztetted A Felséges oltalmába.

[V10]
 Nem járulhat néked soha Semmi gonosz romlásodra,
 Sem házadra nem közelget Veszedelemnek ostora.

[V11]
 Mert parancsolt tefelőled Szolgáló szent angyalinak,
 Hogy jártodban és keltedben Őrizetlen ne hagyjanak.

[V12]
 Az Istennek angyalai Úgy hordoznak szent kezükben,
 Hogy lábadat meg ne üssed Észrevétlen kemény kőben.

[V13]
 Áspiskígyót te lebírhatsz, Baziliszkuszt megtapodhatsz,
 Mert a törvény és a bűnök Rajtad már nem uralkodnak.

[V14]
 Talpad alatt nyomorgatod Az ördögöt és oroszlánt,
 A rút halált, kárhozatot, A poklot és a nagy sárkányt.

[V15]
 Szól az Isten az emberről: Merthogy bennem reménykedett,
 Kimentem őt rabságából, Mert ismeri szent nevemet.

[V16]
 Ha énhozzám ő felkiált, Meghallgatom és megmentem.
 Vele lészek búsultában, Részeltetem dicsőségben.

[V17]
 Adok néki hosszú napot, Véghetetlen boldogságot,
 Üdvözítem Krisztusomban, Hogy általa legyen áldott.

</lyrics></song>