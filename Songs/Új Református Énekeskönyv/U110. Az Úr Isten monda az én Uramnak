<?xml version="1.0"?>
<song><title>110. Az Úr Isten monda az én Uramnak</title><lyrics>[V1]
 Az Úr Isten monda az én Uramnak: Ülj az én hatalmamnak jobbjára,
 Míg ellenségid, akik rád támadnak, Zsámolyul tészem lábaid alá.

[V2]
 Az Úr Sionból kinyújtja pálcádat Birodalmadnak erősségére,
 Ellenségid közt mutasd országlásod, Uralkodjál a népnek közötte.

[V3]
 Dicsőségére a te szentségednek A nép örvendez győzedelmeden.
 És neked oly sok fiaid születnek, Mint a hajnali harmat a földön.

[V4]
 Mert az Úr Isten megesküdt tenéked, Amit meg nem bán soha örökké,
 Melkisédeknek rendje szerint értsed: Te vagy a főpap most és örökké.

[V5]
 Az Úr, aki ül a te jobb kezeden, Ha megharagszik egykor valóban,
 A hatalmas királyokat erősen Hatalmával megrontja legottan.

[V6]
 A pogányokon ítéletit tartja, Megtölti a földet holttestekkel,
 Ellenségidnek vezérit megrontja, Országa kihat e földre széjjel.

[V7]
 Az úton iszik a tiszta patakból, Melynek vize foly nagy harsogással,
 Ennek okáért ő nagy hatalmából Emeli fejét nagy méltósággal.

</lyrics></song>