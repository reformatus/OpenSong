<?xml version="1.0"?>
<song><title>156. Benned bíztam, Uram, Isten</title><lyrics>[V1]
 Benned bíztam, Uram, Isten,
 Soha ne gyaláztassam;
 A te szent igazságodért
 ||
 Kérlek, szabadíttassam:
 Éjjel-nappal könyörgök,
 Halld meg én kérésemet.
[V2]
 Nincs énnékem segítségem:
 Uram, te légy oltalmam;
 Bátorságom vagy énnékem
 ||
 És örök bizodalmam:
 Hajtsd hozzám te füledet,
 Siess, tarts meg engemet.
[V3]
 Erősségem ördög ellen,
 Te vagy nagy reménységem,
 Szent nevedért ments meg engem,
 ||
 Mert nincs nékem érdemem:
 Éjjel-nappal könyörgök,
 Halld meg én kérésemet.
[V4]
 De sietnek ellenségim
 Titkon tőrbe ejteni;
 Uram, te vagy reménységem,
 ||
 Ne hagyj engem elveszni:
 Hajtsd hozzám te füledet,
 Siess, tarts meg engemet.
[V5]
 Ím, ajánlom kezeidbe
 Én szomorú lelkemet:
 Igazmondó örök Isten,
 ||
 Oltalmazz meg engemet:
 Éjjel-nappal könyörgök,
 Halld meg én kérésemet.
[V6]
 Csak hívságot követőknek
 Rontója vagy, Úr Isten;
 Benned erősen hívőknek
 ||
 Irgalmas vagy szüntelen:
 Hajtsd hozzám te füledet,
 Siess, tarts meg engemet.
[V7]
 Értem immár hozzám való
 Kedves akaratodat;
 Benned bíztam: mutasd immár
 ||
 Nagy irgalmasságodat:
 Éjjel-nappal könyörgök,
 Halld meg én kérésemet.
[V8]
 Isten, mily nagy dicsőséget
 Adsz téged szeretőknek,
 Hol örökké gyönyörködnek
 ||
 És véled örvendeznek:
 Hajtsd hozzám te füledet,
 Siess, tarts meg engemet.
[V9]
 Soha nékik már nem lészen
 Szükségük, szegénységük,
 Tartod őket védelmedben,
 ||
 Hol nincs semmi félelmük:
 Éjjel-nappal könyörgök,
 Halld meg én kérésemet.
[V10]
 Vallást tészek, hálát adván
 Néked, kegyes Istenem:
 Mindennémű szükségemben
 ||
 Jelen voltál énnekem;
 Hajtsd hozzám te füledet,
 Siess, tarts meg engemet!
</lyrics></song>