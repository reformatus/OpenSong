<?xml version="1.0"?>
<song><title>247. Dicsérjük Istent! Mind, ki féli itt lent</title><lyrics>[V1]
 Dicsérjük Istent! Mind, ki féli itt lent,
 Nagy nevét vígan, énekszóval áldja,
 És buzgó hálát vigyen oltárára! Dicsérjük Istent!

[V2]
 Hű őrizőnk, te, minden jó kútfője,
 Míg itt a földön vándorolunk, élünk,
 Légy éjjel-nappal ezután is vélünk! Dicsérjük Istent!

[V3]
 Kísérj el minket, őrizd lépteinket,
 Hogy ma az úton békességgel járjunk,
 Mindenütt, mindig kegyelmedben álljunk! Dicsérjük Istent!

[V4]
 Készséget ébressz követni igédet.
 Szent ügyért éljünk, szolgálatban égjünk,
 És erő híján erőt tőled kérjünk! Dicsérjük Istent!

[V5]
 Szívünk készítsd el, hogy feddéseiddel
 Könnyen ne játsszunk, idején megtérjünk,
 És mikor eljössz, ne kelljen majd félnünk! Dicsérjük Istent!

[V6]
 Eljössz! Ígérted! S akkor a te néped
 Felviszed, Jézus, oda, ahol téged
 Angyalok, szentek karában dicsérhet! Dicsérjük Istent!

</lyrics></song>