<?xml version="1.0"?>
<song><title>763. Hadd látlak Téged, ó, szívem Ura</title><lyrics>[V1]
 Hadd látlak Téged, ó, szívem Ura, 
 Nincs másban, Benned van lelkem java. 
 Rád nézek, jöjjön bár nappal vagy éj, 
 Álomban, ébren csak Te légy a fény!

[V2]
 Légy nékem bölcsesség, élő Ige, 
 Hadd járjak veled, és légy vélem Te, 
 Atyám vagy nékem, s én a gyermeked, 
 Élj bennem, Véled így eggyé leszek.

[V3]
 Légy nékem páncél és győzelmes kard, 
 Pajzsom a harcban, mely védelmet ad, 
 Tornyom és bástyám légy, erős kővár, 
 Erőddel lelkem az egekbe száll.

[V4]
 Gazdagság nem kell, sem nagy méltóság, 
 Légy nékem örökség, fénylő ország! 
 Első hely szívemben legyen Tiéd, 
 Kincsem, Királyom, szent égi Felség!

[V5]
 Mennynek Királya, ki győztes Úr vagy, 
 Hadd jussak hozzád, ó, tündöklő Nap! 
 Szívemnek szíve, ha rám bármi jő, 
 Hadd látlak Téged, ó, Üdvözítő!

</lyrics></song>