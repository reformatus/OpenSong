<?xml version="1.0"?>
<song><title>315. Boldogok, akik lelki szegények</title><lyrics>[V1]
 Boldogok, akik lelki szegények, szívből könyörögnek,
 Mert a mennyország adatik nékiek.

[V2]
 Boldogok, akik sírván bánkódnak, és károkat vallnak,
 Mert Istentől ők megvigasztaltatnak.

[V3]
 Boldogok azok, akik szelídek és nem háborognak,
 Mert ők e földön örökséget bírnak.

[V4]
 Boldogok, akik az igazságot éhezik, szomjazzák,
 Mert Istentől ők megelégíttetnek.

[V5]
 Boldogok azok, kik irgalmasok, máson könyörülnek,
 Irgalmasságot mert Istentől nyernek.

[V6]
 Boldogok, akik tiszta szívűek, hitből megtisztultak,
 Mert megismervén az Istent, meglátják.

[V7]
 Boldogok, akik békességszerzők, mert ők hívattatnak
 Az igaz hitben Isten fiainak.

[V8]
 Boldogok, akik az igazságért üldözést szenvednek,
 Mert a mennyország adatik ezeknek.

[V9]
 Boldogok lesztek, mikor Krisztusért emberek gyűlölnek,
 Megszidalmaznak, s gonoszul üldöznek.

[V10]
 Akkor azért hát örvendezzetek és vigadozzatok,
 Mert mennyben lészen ti nagy jutalmatok.

</lyrics></song>