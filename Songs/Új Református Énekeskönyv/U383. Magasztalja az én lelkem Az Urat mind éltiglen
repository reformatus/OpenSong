<?xml version="1.0"?>
<song><title>383. Magasztalja az én lelkem Az Urat mind éltiglen</title><lyrics>[V1]
 Magasztalja az én lelkem Az Urat mind éltiglen,
 És örvendez az én szívem Megtartó Istenemben,
 Hirdetem kegyességét És nagy jótéteményét.

[V2]
 Mert kegyesen megtekinté ő szolgáló leányát,
 Jóvoltából meg nem veté Hű, alázatos voltát,
 Mert íme, minden nemzet Boldognak mond engemet.

[V3]
 Mert énvelem nagy dolgokat Tőn a hatalmas Isten,
 Midőn egyszerű voltomat Felemelé kegyesen,
 Szent azért az Ő neve, Áldandó dicsősége.

[V4]
 És az Ő irgalma vagyon Nemzetségről nemzetre,
 Örökké néz irgalmason Minden istenfélőre,
 Hatalmas dolgot szerze Ő karjának ereje.

[V5]
 A kevély gondolatúknak Menten eszeket veszté,
 Dühös szándékát azoknak A jókra nem ereszté,
 Engem is nagy irgalma, Megtarta nagy hatalma.

[V6]
 A hatalmas gonoszokat Ő székükből levoná,
 És az alázatosokat Híven felmagasztalá,
 Mert szeret szelídeket, És gyűlöl kevélyeket.

[V7]
 A nyomorult éhezőket Minden jókkal bétölté,
 A gazdagsággal tölteket Üresen elereszté,
 Mert Őtőle mindenek Bölcsen vezéreltetnek.

[V8]
 Izráelt, az ő szolgáját Híven hozzá fogadá,
 Említvén irgalmasságát, Népét meglátogatá,
 Rájok nyújtván kegyelmét, Betölté ígéretét.

[V9]
 Amiképpen szólott vala Mi első atyáinknak,
 Ábrahámnak mit megmonda És ő maradékinak,
 Ím, mind megteljesíté, Áldjuk ezért örökké.

</lyrics></song>