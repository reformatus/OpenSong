<?xml version="1.0"?>
<song><title>665. Mi szent Atyánk, ki lakozol mennyégben</title><lyrics>[V1]
 Mi szent Atyánk, ki lakozol mennyégben,
 És uralkodol az egy Istenségben,
 Szent Fiaddal, Lelkeddel dicsőségben
 Tiszteltetel földön és a mennyégben:
[V2]
 Szenteltessék, Uram, a te szent neved,
 Dicsértessék mitőlünk, mert érdemled,
 Hogy ez éjjel minket te szent Felséged,
 Kegyelmesen megőrzött Istenséged.
[V3]
 A gonosznak tőribe nem eresztél,
 Sőt a te szent angyaliddal őriztél,
 És álmunkból épségben felköltöttél,
 Lelki, testi veszélytől megmentettél.
[V4]
 Szent kezedbe ajánljuk mi lelkünket,
 Mai nap is tápláljad mi testünket,
 Védelmezzed, Uram, a mi éltünket,
 Lelki-testi veszélytől ments meg minket.
[V5]
 Te vagy, Uram, egyedül, mi Istenünk,
 Mennyen, földön nincs nekünk több reményünk;
 ||
 Légy te azért, Uram Isten, pásztorunk,
 Szükségünkben táplálónk és oltalmunk.
[V6]
 Kegyelmeddel tartóztasd meg lelkünket,
 Hogy bűnnel ne fertőztessük testünket;
 ||
 Világosítsd inkább sötét elménket,
 Hogy megtartsuk, Uram, te szent törvényed.
[V7]
 A te Szentlelked minket ösvényidben
 Vezéreljen, Uram, szent törvényidben,
 Ma és életünknek minden rendiben,
 Hogy így hozzád juthassunk az egekben.
</lyrics></song>