<?xml version="1.0"?>
<song><title>135. Áldjátok az Úr nevét</title><lyrics>[V1]
 Áldjátok az Úr nevét,
 Akik neki szolgáltok!
 Magasztaljátok őtet,
 ||
 Kik hű szolgái vagytok,
 Kik állotok házában,
 És jártok tornáciban.
[V2]
 Dicsérjétek, mert jó ő,
 Áldjátok ő szent nevét,
 Mert ő igen jókedvű!
 ||
 Jákóbot mint ő népét,
 Izráelt kiválasztá,
 Örökévé foglalá.
[V3]
 Mert tudom, hogy ez Isten
 Erősb más isteneknél,
 Hatalma nagy mindenen;
 ||
 Isteni beszédével,
 Amit akar az égen,
 Megtészi földön, vízen.
[V4]
 Ki e világ végétől
 Támaszt súlyos felhőket,
 Villámokat küld felül,
 ||
 Midőn bocsát esőket;
 Szeleit rejtekükből,
 Kiküldi erejéből.
[V5]
 Megáll örökké neve
 És szent emlékezete.
 Ítéli hatalmában,
 ||
 Népét igazságában;
 Szolgáinak az Isten
 Megkegyelmez kegyesen.
[V6]
 A pogányok bálványi
 Ezüstből és aranyból,
 Kézzel szoktak öntetni,
 ||
 Csak semmik, bár nézd meg jól.
 Szájukkal ők nem szólnak,
 Ő szemükkel nem látnak.
[V7]
 Nem hallanak fülükkel,
 Az ő szájuk nem lehel.
 Hozzájuk mind hasonlók
 ||
 Az ily képet formálók,
 Kiknek ő reménységek
 Efféle bálványképek.
[V8]
 Kik az Urat félitek,
 Szent nevét dicsérjétek!
 A Sionról áldjátok,
 ||
 És őt magasztaljátok
 Az ő lakóhelyében,
 A szent Jeruzsálemben!
</lyrics></song>