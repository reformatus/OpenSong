<?xml version="1.0"?>
<song><title>382. Áldott Izráelnek Ura</title><lyrics>[V1]
 Áldott Izráelnek Ura,
 Mert ő a kegyelmes Atya,
 Ki mindeneket megáldott,
 És szent Fiával megváltott.
[V2]
 Dávidnak ezt megígérte,
 Próféták által hirdette,
 Ígéretét nem feledte,
 Szent Fiát értünk elküldte.
[V3]
 Hogy kimentsen a veszélyből,
 Törvénynek nehéz átkából,
 Kárhozatból és kétségből,
 A rettenetes fogságból.
[V4]
 Megmutatta nagy jóvoltát,
 Hozzánk való nagy irgalmát,
 Teljesítette mondását,
 Esküvését, fogadását.
[V5]
 Ábrahámnak ezt fogadta,
 Amikor neki azt mondta,
 Hogy egykor tőle származik,
 Kiben minden megáldatik.
[V6]
 Hogy a békételenségből,
 Megszabadulván a bűnből,
 Kárhozattól és kétségtől,
 Pokolbéli ellenségtől,
[V7]
 Néki szentségben szolgáljunk,
 Mert Krisztus a mi váltságunk,
 Csak ő a mi igazságunk,
 Akit hittel megragadunk.
[V8]
 Téged, gyermek, pedig hívnak
 Az Isten prófétájának,
 Hogy utat készíts az Úrnak,
 Ki ellene áll pokolnak.
[V9]
 Vezérelsz minket hozzája,
 Mert ő az üdvösség útja,
 Kit jóvoltából az Atya
 A tévelygőknek mutata.
[V10]
 Ily kegyelmes volt az Atya,
 Tekintve romlott sorsunkra,
 Mert mennyországból meglátott,
 Szent Fia vérén megváltott.
[V11]
 Azért nézz reánk Úr Isten,
 Kik megvakultunk a bűnben,
 Gerjessz Szentlelket szívünkben,
 Hogy élhessünk mi lelkünkben.
[V12]
 Dicséret néked, szent Atyánk,
 Ki uralkodol mennyekben,
 Szent Fiaddal mindörökké,
 Szentlélekkel egyetemben.
</lyrics></song>