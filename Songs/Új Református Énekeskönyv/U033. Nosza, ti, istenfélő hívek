<?xml version="1.0"?>
<song><title>33. Nosza, ti, istenfélő hívek</title><lyrics>[V1]
 Nosza, ti, istenfélő hívek,
 Örvendezzetek az Úrnak,
 Mert illik, hogy őtet dicsérjék,
 Kik örülnek igazságnak!
 ||
 Áldjátok azértan
 Hangos citerákban!
 Az Úr áldassék!
 ||
 Lantban, hegedűben,
 Cimbalmi zengésben
 Magasztaltassék.
[V2]
 Énekeljetek néki vígan
 Gyönyörű szép új éneket!
 Szép muzsikáló szerszámokkal
 Mondjatok ékes verseket!
 ||
 Igaz ő mondása,
 Állhatatos dolga:
 Amit az Úr szól,
 ||
 Megáll igazságban,
 Minden ő dolgában
 Cselekeszik jól.
[V3]
 Ő szereti az igazságot,
 És ítélete kegyelmes,
 Dolgában tart irgalmasságot,
 Mellyel mind e világ teljes.
 ||
 Az Úrnak igéje
 Egeket teremte,
 Melyeket ott fenn
 ||
 Szájának lelkével,
 Nagy szép seregekkel
 Szerze ékesen.
[V4]
 Az Úr Isten mint egy tömlőbe
 Szorítja a tenger vizét,
 Elrejti, mint egy kincses helybe,
 Ő mondhatatlan mélységét.
 ||
 Minden földi népek,
 Az Urat féljétek!
 Mind e világon
 ||
 Valakik hol laktok,
 Őtőle tartsatok
 Szorgalmatoson!
[V5]
 Mert mihelyt ő csak egy igét szól,
 Azonnal meglészen minden,
 És valamit ő megparancsol,
 Nagy hamarsággal meglészen.
 ||
 Pogányok tanácsát
 És minden szándékát
 Az Úr megtöri,
 ||
 Magukban a népek,
 Amit elvégeznek,
 Semmivé tészi.
[V6]
 De az Úr Istennek tanácsa
 Megmarad most és örökre,
 És megáll minden gondolatja,
 Kiterjed minden időkre.
 ||
 Boldog az a nemzet,
 Ki ily Urat szeret
 Mint ő Istenét;
 ||
 Boldog a nemzetség,
 Kit kedvel e Felség
 Mint örökségét.
[V7]
 Az Úr Isten a magas mennybül
 Alátekint szemeivel,
 E világra néz onnan felül
 Minden nemzetekre széjjel.
 ||
 Szép palotájábul
 Szeme reánk fordul,
 E széles földre;
 ||
 Nagy dicsőségesen,
 Vigyáz nagy fényesen
 Az emberekre.
[V8]
 Aki ő gyors lovában bízik,
 Megcsalatkozik dolgában,
 Ki erős karjával dicsekszik,
 Meg nem tartatik a hadban;
 ||
 De a nagy Úr Isten
 Népére szünetlen
 Néz szemeivel;
 ||
 Akik benne bíznak,
 Hozzá folyamodnak,
 Nem felejti el.
[V9]
 Gondot tart rájuk, s a haláltól
 Megtartja őket éltükben,
 Szükségtől és éhenhalástól
 Őrzi ínséges időben.
 ||
 Lelkünk azért várja,
 Szüntelen óhajtja
 Az Úr oltalmát,
 ||
 Ki paizsul végre
 Eljő segítségre,
 Ád diadalmat.
[V10]
 Őbenne azért a mi szívünk
 Igen örvendez szüntelen,
 Mert ő minékünk reménységünk,
 És bízunk ő szent nevében.
 ||
 Nagy kegyelmességed
 Mirajtunk bővítsed,
 Légy mi gyámolunk!
 ||
 Ne hagyj szükségünkben,
 Segíts meg éltünkben,
 Mert téged várunk!
</lyrics></song>