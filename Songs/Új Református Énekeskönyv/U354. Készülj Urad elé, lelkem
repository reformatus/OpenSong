<?xml version="1.0"?>
<song><title>354. Készülj Urad elé, lelkem</title><lyrics>[V1]
 Készülj Urad elé, lelkem, Ékességed a hit légyen!
 Rakd le bűnöd súlyos terhét, Imádd Megváltód kegyelmét!
 Nézd, ma üdvözítő Urad Szent asztalához hívogat!
 Irgalmasan hozzád száll ma, Ki az ég és föld Királya.

[V2]
 Mint jegyese égő vággyal, Siess hozzá buzgósággal!
 Amit soha ész nem ér fel: Megkínál nagy kegyelmével;
 Zörget és karját kitárja, Felelj hálával szavára:
 Édes Jézus, térj be hozzám, Bűnöm bocsánatát hozván!

[V3]
 Én Megváltóm, én királyom, Békességedet kívánom,
 Lelkemben a szent vágy éget, Hogy lehessek te vendéged,
 Hogy tebenned, néked éljek, Mindenekkel megbékéljek,
 Hogy lélekben megújuljak, Hű kebledre ráboruljak.

[V4]
 Ó, Istennek nagy csodája! Lelkem álmélkodva áldja
 Kegyelmednek magasságát, Mérhetetlen gazdagságát:
 Hogy a Krisztus teste, vére Annyi népnek lett üdvére!
 Titokzatos, szent eledel, Mely a lelket üdíti fel!

[V5]
 Jézus, napja életemnek, Jézus, fénye örömömnek,
 Jézus, szívem orvossága, Lelkem éltető világa!
 Ím, asztalodhoz járulok, Színed előtt leborulok
 Lelkemnek üdvösségére, Nevednek dicsőségére.

[V6]
 Te, ki minket úgy szerettél, Hogy a mennyből földre jöttél,
 Kész voltál meghalni értünk, Hogy megváltva újra éljünk;
 Kínos keresztre jutottál, Bűnösökért vért ontottál:
 Segíts erről emlékeznünk, Az óembert levetkeznünk!

[V7]
 Jézus, életnek kenyere, Szeretetnek mély tengere,
 Táplálj, üdíts vacsoráddal, Vegyem méltó hál’adással!
 Érezzem ez eledelben, Hogy kegyelmed véghetetlen!
 Mennyben is majd, áldva téged, Lehessek a te vendéged!

</lyrics></song>