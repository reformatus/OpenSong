<?xml version="1.0"?>
<song><title>130. Tehozzád teljes szívből</title><lyrics>[V1]
 Tehozzád teljes szívből
 Kiáltok szüntelen:
 E siralmas mélységből
 Hallgass meg, Úr Isten!
 ||
 Nyisd meg te füleidet,
 Midőn téged hívlak,
 Tekintsd meg én ügyemet,
 Mert régen óhajtlak.
[V2]
 Ha, Uram, bűnünk szerint
 Minket büntetnél meg:
 Uram, e világ szerint
 Ki állhatna úgy meg?
 ||
 De a te irgalmad nagy
 A téged félőkön,
 És igen türelmes vagy,
 Hogy dicsérjen minden.
[V3]
 Énnékem reménységem
 Vagyon csak Istenben,
 És bízik az én szívem
 Ő szent igéjében.
 ||
 Én lelkem erős hittel
 Az Urat óhajtja,
 Mint a virrasztó éjjel
 A virradtát várja.
[V4]
 Izráel, az Istenben
 Vesd reménységedet,
 Mert szent irgalma bőven
 Nagy messze kiterjedt.
 ||
 Megsegít ő mindenben,
 Hívein könyörül,
 Az Izráelt kegyesen
 Kimenti bűnéből.
</lyrics></song>