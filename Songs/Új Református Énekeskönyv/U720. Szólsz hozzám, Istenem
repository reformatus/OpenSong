<?xml version="1.0"?>
<song><title>720. Szólsz hozzám, Istenem</title><lyrics>[V1]
 Szólsz hozzám, Istenem, s én választ adni készen
 Már-már megindulok, hogy rád bízzam magam,
 De látod, köt s lehúz még régi csüggedésem,
 Áldd meg ma lelkemet több hittel, ó, Uram.

[V2]
 Sok szép ígéretem, ó, hányszor megtagadtam,
 A nagy fogadkozást, hogy csak tiéd szívem.
 A bűnös gyengeség bús rabjának maradtam,
 És törvényed szerint nem éltem semmiben.

[V3]
 Ha jót tettél velem, ha áldva látogattál:
 Én nem dicsértelek s nem hirdettem neved;
 Nem értettem, mikor szenvedni, sírni hagytál,
 Hogy ha szeretsz, miért sújt vessződ engemet?

[V4]
 Köt még a földi jó, a bűn, a földi örvény,
 S tehozzád bűnömért, lásd, el nem juthatok.
 A béklyó súlya nyom, levetném, összetörném,
 De lelkem gyenge még, s jaj, összeroskadok.

[V5]
 Más nem tanít meg rá, csak égi bölcsességed,
 Hogy bölcsen bízzak és szolgáljak úgy neked.
 Mit érek nélküled? Add, hogy imádva téged,
 Bús, gyarló bűnös én, hadd légyek gyermeked.

[V6]
 Nagy Lelked élt, Uram, a prófétás időkben,
 Az fénylett át a szent s apostol életén;
 Áldj meg, s kegyelmedet reám is töltsd ki bőven,
 Hogy Jézust nézzem, és ővéle győzzek én.

</lyrics></song>