<?xml version="1.0"?>
<song><title>718. Egyedüli reményem, Ó, Isten, csak te vagy</title><lyrics>[V1]
 Egyedüli reményem, Ó, Isten, csak te vagy;
 Jövel és nézz meg engem, Magamra, ó, ne hagyj!
 Ne légy tőlem oly távol, Könyörülj hű szolgádon,
 Úr Isten, el ne hagyj!

[V2]
 Ha a nehéz időkben Elcsügged a szívem,
 Vigasztalást igédben, Uram, te adj nekem!
 Ha kétség közt hányódom És mentségre nincs módom,
 Te tarts meg, Istenem!

[V3]
 A földön ha elvesztem Szerelmem tárgyait,
 Maradjon meg mellettem Szerelmed és a hit;
 Csak azt el ne veszítsem, Mi benned, ó, Úr Isten,
 Remélni megtanít!

[V4]
 Földi jó és szerencse Mulandó, mint magunk,
 De a hit drága kincse Örök és fő javunk;
 Hitünk áll rendületlen, Hogy Isten véd szüntelen:
 Élünk vagy meghalunk.

[V5]
 Uram, a nyomorultat, A gyöngét el ne hagyd,
 Az árvát, elhagyottat Gyámolítsd te magad!
 A szegényt, ki remélve Csak reád néz az égre:
 Úr Isten, el ne hagyd!

</lyrics></song>