<?xml version="1.0"?>
<song><title>151. Hatalmas Isten, nagy haragodban</title><lyrics>[V1]
 Hatalmas Isten, nagy haragodban ne feddj meg engemet,
 Te haragodnak nagysága miatt ne ostorozz engem,
 Mert haragodnak nagy volta miatt el kellene vesznem.

[V2]
 Mégis, Úr Isten, könyörülj rajtam, mert én gyenge vagyok,
 Tudod, Úr Isten, beteg voltomat, mert bűneim nagyok,
 Gyógyíts meg engem e fájdalomból, mert gyógyulást várok.

[V3]
 Az én testemben, felséges Isten, semmi épség nincsen;
 Csontjaim közül, annyira juték, hogy helyén egy sincsen,
 Minden erőmben megfogyatkoztam, semmi nincs jó bennem.

[V4]
 Térj hozzám, Uram, és szabadítsd meg elbúsult lelkemet;
 Jelentsd meg bennem te véghetetlen kegyelmességedet,
 Tartsd meg, Úr Isten, te irgalmadért az én életemet!

[V5]
 Az én két szemem elhomályosult keserűség miatt:
 Immár ezektől megemésztetem; sok bűneim miatt!
 De kérlek téged: tekints énreám; nézd fogadásodat.

[V6]
 Hatalmasságát te szent igédnek jelentsd, hogy tudhassam:
 Szabadulását az én lelkemnek engedd, hogy láthassam:
 Ígéretedet te szent Fiadban adjad, hogy bírhassam.

[V7]
 Noha sok bűnöm, örvendez lelkem tebenned, Úr Isten!
 Mert meghallgattad könyörgésemet, hatalmas Úr Isten!
 Bízzál, jó fiam, az én lelkemben, azt mondja az Isten!

</lyrics></song>