<?xml version="1.0"?>
<song><title>50. Az erős Isten, uraknak Ura</title><lyrics>[V1]
 Az erős Isten, uraknak Ura,
 Szól, és e földet mind előhívja,
 Támadatról és napenyészetről,
 ||
 Nagy szépséggel a Sion hegyéről
 Eljő az Isten ő fényességében,
 Semmit el nem hallgat ítéletében.
[V2]
 Emésztő tűzláng mégyen előtte,
 Nagy forgó szélvész lészen körüle;
 Szólítja az eget és a földet,
 ||
 Hogy megítéljen minden népeket,
 Mondván: Gyűjtsétek ide a híveket,
 Kik áldozattal vették kötésemet!
[V3]
 Ő igazságát hirdeti az ég,
 Mert igaz bíró, igazat ítél.
 Én népem, hallgasd meg, szólok neked,
 ||
 Mert bizonyságot teszek ellened,
 Én néked Urad és Istened vagyok,
 Áldozatiddal keveset gondolok.
[V4]
 Szükségben tőlem segítséget kérj,
 Én megsegítlek, hogy engem dicsérj!
 Mond a gonosznak az örök Isten:
 ||
 Nyelvedre vészed ugyan törvényem,
 Szájaddal vallod az én kötésemet,
 De gyűlölöd és megveted igémet.
[V5]
 És mikoron te látod a lopót,
 Együtt futsz véle, dolgát javallod;
 A paráznákkal örömest mulatsz,
 ||
 Rossz társaságnak gyakran helyet adsz;
 Szájaddal szólasz nagy sok gonoszságot,
 Nyelveddel szerzel sok háborúságot.
[V6]
 Összeülsz vélük rágalmazásra,
 Felebarátod gyalázására;
 Ezt műveled, de én csak hallgatok.
 ||
 Azt véled, én is csak olyan vagyok,
 Amilyen te, de téged előveszlek,
 Számadás napján bűnödért megfeddlek.
[V7]
 Értsétek ezt meg, minden emberek,
 Kik az Istenről elfelejtkeztek,
 Hogy el ne rántsalak mentség nélkül!
 ||
 Az, ki hálát ad, engem az becsül;
 Mond az Úr Isten: „Az, ki jár ez úton,
 Nincs semmi kétség, kíséri áldásom!”
</lyrics></song>