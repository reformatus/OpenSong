<?xml version="1.0"?>
<song><title>132. Emlékezzél meg, Úr Isten</title><lyrics>[V1]
 Emlékezzél meg, Úr Isten, 
 Dávidról és ínségéről, 
 Ki néked megesküdt szívből, 
 És fogadást tett hűségben 
 Az Úrnak, kit Jákób tisztel.

[V2]
 Ezt, úgymond, én megfogadom, 
 Hogy nem megyek be házamba, 
 Se le nem fekszem ágyamba, 
 Szemeimet be sem hunyom, 
 Szempillámat le sem zárva;

[V3]
 Nyugalmam addig nem leszen, 
 Míglen helyet nem keresek 
 A Jákób nagy Istenének, 
 Holott sátort szerzek szépen, 
 Hol dicsősége lakozzék.

[V4]
 A Dávidnak az Úr Isten 
 Megesküdt mint szolgájának, 
 És ő bízvást hihet annak: 
 Ím, a te nemzetedből én 
 Székedre királyt állítok!

[V5]
 És aztán a te gyermekid 
 Megtartják szövetségemet 
 És bizonyságtételimet, 
 És örökké a te széked 
 Kapják mint örökségüket.

[V6]
 Mert e Siont az Úr Isten 
 Választá lakóhelyének, 
 Mondván: E hely kell kedvemnek, 
 Itt lakom minden időben; 
 Ez helye jótetszésemnek.

[V7]
 Én őket megelégítem, 
 Kenyért adok a szegénynek, 
 Ruhájába üdvösségnek 
 Papjait felöltöztetem; 
 Örömük lesz a híveknek.

[V8]
 Fölnevelem ez egy magvát 
 Az én szolgámnak, Dávidnak, 
 Kit én fölkentem magamnak. 
 Fölkészíttettem lámpását, 
 Hogy lássa világát annak.

[V9]
 De viszont ő ellenségit 
 Öltöztetem nagy szégyenben, 
 Midőn a koronát fején 
 Meglátják, és dicsőségit, 
 Hogy megvirágzik ékesen.

</lyrics></song>