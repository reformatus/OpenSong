<?xml version="1.0"?>
<song><title>766. Jézus, te vagy nékem őriző pásztorom</title><lyrics>[V1]
 Jézus, te vagy nékem őriző pásztorom,
 Minden bánatomban hűséges gyámolom.
 Érjen azért bármi széles e világon,
 Vigaszomat benned mindig megtalálom.

[V2]
 Megterhelt az élet nehéz keresztjével,
 Atyám, benned bízva hordozom békével,
 Mert tudom, akkor is szereted gyermeked,
 Mikor rábocsátod dorgáló kezedet.

[V3]
 Keskeny utam visz bár csillagtalan éjbe,
 Ha vihar dühöng is, nem esem kétségbe.
 Érzem, hogy velem van az Úr erős karja:
 Fájdalmas lelkemet híven betakarja.

[V4]
 Majd ha végigküzdöm azt a nemes harcot,
 Elérem már végre a csendes révpartot,
 Az én Üdvözítőm, Jézusom vár engem,
 Égi hajlékába befogadja lelkem.

</lyrics></song>