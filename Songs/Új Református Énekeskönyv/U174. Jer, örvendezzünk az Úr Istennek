<?xml version="1.0"?>
<song><title>174. Jer, örvendezzünk az Úr Istennek</title><lyrics>[V1]
 Jer, örvendezzünk az Úr Istennek,
 És énekeljünk az Ő szent nevének,
 Üdvösségünknek egy reményének,
 Mi oltalmunknak, kegyes éltetőnknek.

[V2]
 Siessünk hozzá dicséretünkkel,
 Hálaadással és könyörgésünkkel,
 Éneklésünknek szép zengésével,
 Szent angyaloknak nagy-sok seregével.

[V3]
 Mert az Úr Isten mi nagy Istenünk,
 És nagy Királyunk, erős Fejedelmünk,
 Minden istenek fölött mivelünk,
 Biztos oltalmunk és mi segedelmünk.

[V4]
 Csak ő egyedül bír mindeneket,
 A mélységeket és a nagy hegyeket,
 Minden hatalmas erősségeket,
 Az ördögöket és az embereket.

[V5]
 Ő teremtette a széles tengert,
 A benne való nagy szép szigeteket:
 Csak ő formálta a szárazföldet,
 És azon való drága szépségeket.

[V6]
 Jer, hajtsunk fejet, térdet nékie,
 És boruljunk le arccal őelőtte;
 Az Úr Istennek nagy tisztessége,
 Forogjon szánkban ő szép dicsérete.

[V7]
 Mert csak ő a mi kegyes Teremtőnk,
 Minden dolgunkban bizton gondviselőnk,
 Nékünk, népének, ő védelmezőnk,
 Mint juhainak csak ő megőrizőnk.

[V8]
 Az Ő szózatját mihelyt halljátok,
 Ti szíveteket nékie adjátok:
 Úgy hallgassátok és fogadjátok,
 Hogy kísértésbe soha ne jussatok.

[V9]
 Mert jól tudjátok régen mint jártak,
 Akik ellene igen rugódoztak;
 Az ígért földre be nem juthattak:
 Mert szót fogadni néki nem akartak.

[V10]
 Dicséret néked, Atya Úr Isten:
 Légyen dicsőség néked, Fiú Isten:
 Tisztesség néked, Szentlélek Isten;
 Három személyben egy örök Úr Isten!

</lyrics></song>