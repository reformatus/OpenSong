<?xml version="1.0"?>
<song><title>168. Ne hagyj elesnem, felséges Isten, keserűségemben!</title><lyrics>[V1]
 Ne hagyj elesnem, felséges Isten, keserűségemben!
 Te szent Fiadért légy segítséggel: ne essem kétségbe,
 Mert mindenfelől, látod, Úr Isten, vagyok kísértésben.
[V2]
 Az Írás rólad, Felséges Isten, bizonnyal azt mondja,
 Hogy valakinek tebenned vagyon szíve nyugodalma,
 Az olyan ember meg nem szégyenül, mert te vagy oltalma.
[V3]
 Gyermekségemtől fogva, Úr Isten, mind ez ideiglen
 Téged hívtalak én segítségül minden szükségemben,
 Mostan is nincsen több bizodalmam sem földön, sem mennyen.
[V4]
 Nincsen szívemnek több bizodalma, Úr Isten, náladnál,
 ||
 Ameddig próbálsz, szabad légy velem, csak ne haragudjál,
 Mint kegyes Atya fiadat dorgálj, csak hogy meg nem utálj.
[V5]
 Csak te egyedül voltál, Istenem, énnékem gyámolom,
 Nagy fájdalmimban és romlásimban az én vigasztalóm;
 Ne hagyj elesnem s megszégyenülnöm, kegyes oltalmazóm!
[V6]
 Mely nagy örömem és bizodalmam vagyon nékem ebben:
 Hogy ígéreted mint drága zálog itt van én szívemben;
 Krisztus Jézusért engem meghallgatsz, tudom, kérésemben.
[V7]
 Jelentsd meg hozzám, felséges Isten, kegyelmességedet
 És véghetetlen, kegyes atyai te nagy szerelmedet,
 Hogy teljesítsd be könyörgésemre szent ígéretedet.
[V8]
 Add meg, Úr Isten, te szent nevedért, amit tőled kérek,
 Szent Fiad által, teljes szívemből amiért könyörgök,
 Mert csak tebenned bízom, Úr Isten, míg e testben élek.
</lyrics></song>