<?xml version="1.0"?>
<song><title>107. Dicsérjétek az Urat</title><lyrics>[V1]
 Dicsérjétek az Urat,
 Mert nagy ő jóvolta,
 És örökké megmarad
 Az ő nagy irgalma.
 ||
 Akik megváltattak
 Őáltala kegyesen,
 Kíntól megtartattak,
 Őtet dicsérjék híven.
[V2]
 Kiket naptámadatról
 És napenyészetről,
 Dél felől és északról,
 Bégyűjte sok földről,
 ||
 Kik a szörnyű pusztán
 Idestova bujdostak,
 Semmi várost ottan
 Lakhatót nem találtak.
[V3]
 Mikor nem volt őnékik
 Ételük, italuk,
 És megfáradt ő lelkük,
 Nagy bú szállott rájuk.
 ||
 Ez ő ínségükben
 Istenhez kiáltottak,
 Ki által kegyesen
 Ők megszabadíttattak.
[V4]
 És igaz úton őket
 Nagy szépen hordozta,
 Hogy lelnének jó helyet,
 Városra juttatta.
 ||
 Ezek hát víg szívvel
 Az Úr Istent dicsérjék,
 Minden népnek széjjel
 Nagy csudáit beszéljék.
[V5]
 Hogy a szomjas lelkeket
 Megitatá vízzel,
 És mind az éhezőket
 Bétölté étellel,
 ||
 Kik a nagy sötétben
 A fogságban hevertek,
 Halálos ínségben
 Nagy vasakat viseltek.
[V6]
 Mert az Isten igéit
 Ők meg nem gondolák,
 És az ő jótanácsit
 Megveték, csúfolák,
 ||
 Ezért ők keményen
 Megostoroztatának,
 Segedelmük nem lőn,
 Midőn így kínlódnának.
[V7]
 De, hogy ő szükségükben
 Kiálták az Urat,
 Megmenté őket menten,
 Viselvén gondjukat.
 ||
 Ő nagy hatalmából
 Fölbontá kötelüket,
 Halál árnyékából
 Megszabadítá őket.
[V8]
 Ezek áldják az Istent,
 Dicsérjék kegyelmit,
 Minden nép közt naponként
 Hirdessék csudáit!
 ||
 Ő töri föl menten
 Az erős érckapukat,
 Eltöri nagy könnyen
 Az ő nagy vaszárjukat.
[V9]
 A bolondok kínlódnak
 Az ő bűnük miatt,
 Az Isten nagy haragját
 Érzik ők magukban.
 ||
 Sem étel, sem ital
 Nem kell semmire nékik,
 Mert a szörnyű halál
 Szemük előtt forgódik.
[V10]
 Midőn ők kiáltottak
 A kegyes Istenhez,
 Megtartotta mind őket,
 Mert igen kegyelmes.
 ||
 Mihelyt ő egy szót szólt,
 Megjobbult az erőtlen,
 A beteg meggyógyult,
 Mert megmentette Isten.
[V11]
 Ezek áldják az Istent,
 Dicsérjék kegyelmit,
 Minden nép közt óránként
 Hirdessék csudáit.
 ||
 Istennek szívükből
 Áldozzanak hűséggel,
 Csudatételiről
 Énekeljenek széjjel.
[V12]
 Hajókon akik járnak
 A széles tengeren,
 Nagy veszélyben forognak,
 Kereskedést űzvén,
 ||
 Azok értik dolgát,
 És nagy hatalmát látják,
 Számtalan csudáját
 A mélységről gondolják.
[V13]
 Hogyha ő a szélnek szól,
 Megindul legottan,
 Nagy hirtelen felzúdul,
 S habokat széjjelhány,
 ||
 Melyek felütköznek,
 És az eget verdesik,
 Ismétlen ledőlnek;
 Rettegnek, akik nézik.
[V14]
 Széjjel úgy tántorognak,
 Mint egy részeg ember,
 Semmihez nem kaphatnak,
 Mert széles a tenger.
 ||
 De ha e veszélyben
 Az Istenhez kiáltnak,
 Megmenti kegyesen,
 Hogy ne hánykolódjanak.
[V15]
 Jó időt támaszt ismét,
 A tengert enyhíti,
 Felemelt habok vizét
 Szépen lefekteti.
 ||
 Ott igen örvendnek
 A tenger csöndességén,
 Ha a partra értek,
 Amit kívántak szintén.
[V16]
 Ezek áldják az Istent,
 Dicsérjék kegyelmit,
 Minden nép közt naponként
 Hirdessék csudáit.
 ||
 És dicsérjék őtet
 A gyülekezetekben,
 Magasztalják nevét
 A vének seregében.
[V17]
 Ő a folyóvizeket
 Szintén kiszárasztja,
 A csurgó kútfejeket
 Szárazra fordítja.
 ||
 A gyümölcsös földet
 Meddő parlaggá teszi,
 Mert itt sok bűnöket
 Tettek, és azt bünteti.
[V18]
 Esőkkel nedvesíti
 A száraz földeket,
 Folyással ékesíti
 A sovány helyeket.
 ||
 És az ily földeket
 Adja éhező népnek,
 Hogy itt lakóhelyet
 És várost építsenek.
[V19]
 E földet ők bevetik,
 És szőlőt ültetnek,
 És szép fű nevekedik,
 Hasznára a népnek.
 ||
 És őket megáldja,
 Hogy szaporodhassanak,
 És fogyatkozása
 Ne legyen a csordáknak.
[V20]
 De elfogynak ismétlen,
 És sanyargattatnak,
 Elnyomatnak szertelen,
 És szorongattatnak.
 ||
 A fejedelmeket
 Megvetettekké teszi,
 A pusztában őket
 Út nélkül széjjelviszi.
[V21]
 Kegyesen fölemeli
 Ő a nyomorultat,
 Megáldja gyermekeit
 Mint nagy sereg nyájat.
 ||
 A jók, kik ezt látják,
 Örvendez az ő szívük;
 Szájukat befogják,
 Akik gonoszul élnek.
[V22]
 Akinek esze vagyon,
 Megnézze ezeket,
 És meglátja immáron
 Kegyelmét Istennek.
</lyrics></song>