<?xml version="1.0"?>
<song><title>481. Örvendezzen már e világ</title><lyrics>[V1]
 Örvendezzen már e világ,
 Légyen mindenben vigasság,
 Mert Krisztus mindenért váltság,
 Minden bűnünkért orvosság.
[V2]
 Zakariás szent próféta
 Már ezt régen megmondotta:
 Örvendezz, Sion leánya,
 És örülj nagy vigasságba!
[V3]
 Ne félj, mert íme, örömed:
 A te királyod jő neked;
 Szamár vemhén telepedett,
 Mutatván nagy szelídséget.
[V4]
 Véle vagyon istensége,
 Mondhatatlan nagy kegyelme,
 Jóvolta, üdvözítése,
 Mert ő mindeneknek feje.
[V5]
 Elöl s utol nagy serege
 Szentlélek teljességében
 Hozsánnát kiált a mennybe,
 Dávid fiának örömben.
[V6]
 Némelyek ruházatjukkal,
 Krisztus útját méltósággal,
 Mások hintik zöld ágakkal:
 Királyt tisztelnek azokkal.
[V7]
 Mi is azért királyunknak,
 Menjünk elébe Urunknak;
 Vigyünk szép pálmaágakat:
 Hitünk győzedelmes voltát.
[V8]
 Dicsőség Atyánknak mennyben,
 Mi királyunknak akképpen
 Szentlélekkel egyetemben,
 Mostan és minden időben.
</lyrics></song>