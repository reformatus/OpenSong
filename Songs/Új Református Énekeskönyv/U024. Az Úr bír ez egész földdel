<?xml version="1.0"?>
<song><title>24. Az Úr bír ez egész földdel</title><lyrics>[V1]
 Az Úr bír ez egész földdel,
 És minden benne élőkkel;
 Övé a földnek kereksége,
 ||
 Mit a tengeren épített,
 Folyóvizekkel körülvett,
 Melyben meglátszik bölcsessége.
[V2]
 Ki mégyen fel a szent helyre,
 Az Úrnak ő szent hegyére?
 És vajon kitől tiszteltetik?
 ||
 Akinek tiszta ő szíve,
 És ártatlan az ő keze,
 Aki hamisan nem esküszik.
[V3]
 Ezt az Úr megáldja szépen,
 És az üdvözítő Isten
 Adja ő igazságát néki.
 ||
 Az pedig a boldog nemzet,
 Mely, nézve az ő szent színét,
 Jákóbnak Istenét keresi.
[V4]
 Ti, szent kapuk, kinyíljatok,
 Fejeteket feltartsátok:
 E dicső király hadd térjen be!
 ||
 Micsoda dicső király ez?
 A seregek Istene ez,
 Nagy ennek hadi erőssége.
[V5]
 Ti, kapuk, emelkedjetek,
 Fejeteket felvessétek,
 Hogy e király belétek térjen!
 ||
 Kicsoda e nagy királyság?
 A teremtő hatalmasság!
 Mely nagy az ő dicsőségében!
</lyrics></song>