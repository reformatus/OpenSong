<?xml version="1.0"?>
<song><title>588. Igazságnak napja, jöjj</title><lyrics>[V1]
 Igazságnak napja, jöjj, Köztünk ma is tündökölj!
 Látva rajtunk fényedet, Sokan hozzád térjenek!
 Irgalmazz nékünk!

[V2]
 Ébreszd alvó népedet! Csak álmodja, hogy szeret.
 Mutasd igaz magadat, Közöld akaratodat!
 Irgalmazz nékünk!

[V3]
 Látod a sok szakadást: Mi csak vádoljuk egymást!
 Tereld össze, jó Pásztor, Nyájad a szétszórtságból!
 Irgalmazz nékünk!

[V4]
 Minden népnek nyiss kaput, Legyen hozzád szabad út!
 Rontó, gonosz hatalom Ne győzhessen hadadon!
 Irgalmazz nékünk!

[V5]
 Vezérelje sereged Hit, remény és szeretet!
 Vetéskor bár könnyeztünk, Gazdag termést adsz nekünk.
 Irgalmazz nékünk!

[V6]
 Add, hogy néped mindenütt Mindig veled, mind együtt
 Siessen a menny felé, Téged áldva örökké!
 Irgalmazz nékünk!

</lyrics></song>