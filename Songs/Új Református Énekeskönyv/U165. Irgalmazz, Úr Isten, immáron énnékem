<?xml version="1.0"?>
<song><title>165. Irgalmazz, Úr Isten, immáron énnékem</title><lyrics>[V1]
 Irgalmazz, Úr Isten, immáron énnékem!
 Irgalmazz, Úr Isten, immáron énnékem,
 Mert tebenned bízik, Uram, az én lelkem,
 És tebenned nyugszik, Uram, az én szívem.

[V2]
 Szárnyad alá vetem az én reménységim,
 Míg elmúlnak tőlem az én ellenségim,
 És míg eltávoznak tőlem én bűneim:
 Csak tebenned lesznek, Uram, én örömim.

[V3]
 Tehozzád kiáltok, hatalmas Úr Isten,
 Mert nincsen énvélem ki már jót tehessen,
 Én ellenségimtől engem megmenthessen,
 És én dolgaimban ki jóra vihessen.

[V4]
 Velem, én szent Atyám, nagy-sok jókat tettél,
 Mert énnékem mennyből őrizőt küldöttél,
 Én ellenségimtől engem megmentettél,
 És az én szívemben örömöt szerzettél.

[V5]
 Azért téged, Uram, én felmagasztallak,
 Te dicsőségedben hatalmasnak mondlak,
 Mind e világ előtt irgalmasnak vallak;
 És jóakarómnak én tégedet hívlak.

[V6]
 Kész már az én szívem néked énekelni,
 Kész most jóvoltodért nagy hálákat adni,
 És mindenek előtt téged megvallani,
 A te szent nevedet örökké dicsérni.

[V7]
 Kelj fel azért mostan, én nagy dicsőségem,
 Légy mindenben nékem kedves segítségem,
 Erőtlenségemben légy én erősségem,
 És veszedelmemben légy oltalmam nékem.

[V8]
 Én felmagasztalom irgalmasságodat,
 Mindenkoron vallom te igazságodat,
 Mind ez egész földön hatalmasságodat:
 Mindenkor hirdetem a te jóvoltodat.

</lyrics></song>