<?xml version="1.0"?>
<song><title>281. Mondjatok dicséretet</title><lyrics>[V1]
 Mondjatok dicséretet,
 Keresztyének, az Úr Istennek,
 Szentséges tiszteletet
 Adjatok ő nevének.
[V2]
 Örvendjetek őneki
 Igaz isteni buzgóságban,
 Mert köztetek lakozik
 Az Anyaszentegyházban.
[V3]
 És ő megelégíti
 Lelketeket lelki kenyérrel;
 Biztat ő igéjével
 Édes ígéretivel.
[V4]
 Szent, Uram, a te neved,
 Szent vagy te a magas mennyekben,
 Szent vagy és rettenetes
 Minden nemzetségekben.
[V5]
 Tégedet illet, Uram,
 Mi tiszteletünk, hál’adásunk,
 A mi gyülekezetünk,
 Ünnepet szentelésünk.
[V6]
 Hála légyen tenéked,
 Hogy megjelentéd te magadat,
 Hogy megértettük, Uram,
 A te akaratodat.
[V7]
 Dicséret és dicsőség
 Légyen tenéked magasságban,
 Dicséret és tisztesség
 Az Anyaszentegyházban.
</lyrics></song>