<?xml version="1.0"?>
<song><title>326. Mindenható Úr Isten, mi, bűnös emberek</title><lyrics>[V1]
 Mindenható Úr Isten, mi, bűnös emberek,
 Gyónást és vallást teszünk mint töredelmesek.
[V2]
 Mert mi igen vétkeztünk Istenséged ellen,
 Mint teremtő, megváltó és szent Atyánk ellen.
[V3]
 Életünknek rendiben igen megbántottunk,
 Mi nagy sok bűneinkkel téged bosszantottunk.
[V4]
 Gonosz szóval, szándékkal, látással, hallással,
 Irigységgel, mordsággal, rágalmazásokkal.
[V5]
 Szitkos, átkos voltunkkal, haragtartásunkkal,
 Hamisan mi hitünket gyakran mondásunkkal;
[V6]
 Isteni káromlással és hitetlenséggel,
 Mi nyomorúságinkban békételenséggel.
[V7]
 Istennek szent igéjét noha gyakran halljuk,
 De mibennünk majd semmi gyümölcsét nem látjuk.
[V8]
 Az isteni és atyafiúi szeretet
 Nincsen bennünk, de vagyon éktelen, rút élet.
[V9]
 Bujaság és torkosság, megfojt a kevélység;
 Telhetetlen s átkozott, izgat a fösvénység.
[V10]
 Mint tengernek fövénye megszámlálhatatlan:
 Azonképpen mi bűnünk nálunk tudhatatlan.
[V11]
 Azért mi is magunkat Istenséged előtt,
 Bűnösöknek vádoljuk mind e világ előtt.
[V12]
 Ne nézd mi bűneinket és gonoszságinkat,
 De tekintsd kegyelmesen irgalmasságodat.
[V13]
 És el ne feledkezzél te ígéretedről,
 A bűnösökhöz való kegyelmességedről.
[V14]
 Azért néked könyörgünk, felséges Úr Isten:
 Ne állj bosszút szertelen mi gonosz bűnünkön.
[V15]
 De minékünk megbocsáss te szent Fiad által,
 Hogy mi üdvözülhessünk ő irgalma által.
[V16]
 Hisszük, hogy meghallgattál mi könyörgésünkben,
 Azért lelki örömmel mi ezt mondjuk: ámen.
</lyrics></song>