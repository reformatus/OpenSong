<?xml version="1.0"?>
<song><title>106. Az Urat áldjátok, mert jó</title><lyrics>[V1]
 Az Urat áldjátok, mert jó, Irgalma örökkévaló!
 Vajon kicsoda mondhatná ki Az ő nagy erős hatalmát?
 Sok és nagy az ő dicséreti, Melynek ki tudhatná számát?

[V2]
 Boldog, aki az Úr szavát, Megőrzi parancsolatát.
 Uram, énrólam emlékezz meg Népedhez való kedvedért,
 Kérlek, engemet látogass meg Üdvözítő szerelmedért!

[V3]
 Javaival hogy élhessek Te választott híveidnek,
 És hogy szívem örvendezhessen Örömén a te népednek,
 És örökséged örömében A te népeddel örvendjek.

[V4]
 Az Úr felmagasztaltassék, Istene az Izráelnek:
 Dicsértessék az ő szent neve! És hogy örökké úgy legyen,
 Minden nép így feleljen erre: Az Úrnak dicsőség! Ámen.

</lyrics></song>