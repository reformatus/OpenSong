<?xml version="1.0"?>
<song><title>654. Az éjszakai sötétség</title><lyrics>[V1]
 Az éjszakai sötétség,
 Tévelygő, rút esztelenség
 Távozzék, mert már üdvösség
 Ragyog, mint napi fényesség.
[V2]
 Múljék homálya elménknek,
 Kételkedése szívünknek,
 Az igaz hitnek világa
 Ragyogjon, mint meggyúlt fáklya.
[V3]
 Téged mert, Krisztus, ismerünk,
 Néked mi hitből könyörgünk,
 Szent igéd lakozzék bennünk,
 És legyen nékünk vezérünk.
[V4]
 Ne nézd vétkünk sokaságát,
 Bukásaink undokságát,
 Fürdőjével szent vérednek
 Moss meg, hogy éljünk Istennek.
[V5]
 Dicsőség légyen Atyának,
 És tenéked, ő Fiának,
 A mi egy Vigasztalónknak,
 A dicső Szentháromságnak.
</lyrics></song>