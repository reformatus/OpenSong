<?xml version="1.0"?>
<song><title>239. Kegyelmes Isten, kinek kezében életemet adtam</title><lyrics>[V1]
 Kegyelmes Isten, kinek kezében életemet adtam,
 Viseld gondomat, vezérld utamat, mert csak rád maradtam.

[V2]
 Add meg énnékem én reménységem szerint való jódat!
 Áldd meg fejemet, ki bízik benned, viseljed gondomat!

[V3]
 A szép harmatot miként hullatod tavasszal virágra,
 Sok jódat, Uram, úgy hullasd reám, te régi szolgádra.

[V4]
 Hogy mind holtomig szívem legyen víg, téged magasztalván,
 Mindenekelőtt s mindenekfölött szent nevedet áldván.

</lyrics></song>