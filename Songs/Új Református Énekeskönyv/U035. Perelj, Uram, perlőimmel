<?xml version="1.0"?>
<song><title>35. Perelj, Uram, perlőimmel</title><lyrics>[V1]
 Perelj, Uram, perlőimmel,
 Harcolj én ellenségimmel,
 Te paizsodat ragadd elő!
 Én segedelmemre állj elő!
 ||
 Dárdádat nyújtsd ki kezeddel,
 Ellenségimet kergesd el!
 Mondjad ezt az én lelkemnek:
 Tégedet én megsegítlek!
[V2]
 Gyászban jártam lehorgadva,
 Mint ki az anyját siratja,
 De ők szomorú esetemen
 Örülnek, és gyűlnek seregben.
 ||
 Hát mögül a gonosz népek
 Engemet szörnyen nevetnek;
 Ártatlan lévén, nem szánnak,
 Sőt, csúfolnak és szaggatnak.
[V3]
 A képmutató ostobák
 Fogukat rám csikorgatják;
 És rajtam nagy csúfságot űznek,
 Kik csak rágalmazni szeretnek.
 ||
 Uram, míg nézed ezeket?
 Jövel, tartsd meg én lelkemet!
 Egyedül voltom tekintsd meg,
 Ez oroszlánoktól ments meg!
[V4]
 Dicsérlek téged szüntelen
 Nagy sűrű gyülekezetben,
 És nagy, roppant sereg nép előtt
 Téged dicsérlek minden fölött.
 ||
 Ne engedd, hogy örüljenek,
 Akik ok nélkül gyűlölnek;
 Ellenségimet fordítsd el,
 Ne gúnyoljanak szemükkel.
[V5]
 Már azok énekeljenek,
 Kik igazamnak örülnek,
 Mondván: Hála legyen az Úrnak,
 Ki nyugalmat ád szolgájának!
 ||
 Én nyelvem igazságodat,
 Hirdeti nagy jóvoltodat;
 Dicséretedet nagy híven
 Éneklem minden időben.
</lyrics></song>