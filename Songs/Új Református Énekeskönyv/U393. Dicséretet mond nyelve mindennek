<?xml version="1.0"?>
<song><title>393. Dicséretet mond nyelve mindennek</title><lyrics>[V1]
 Dicséretet mond nyelve mindennek
 Tenéked, könyörülő Istennek,
 Hogy meglátván nyavalyás sorsunkat,
 Elvégezted szabadításunkat,
 Evégre Fiad küldéd e világra,
 Hogy utat nyisson nékünk mennyországra.

[V2]
 Megaláztad, hogy felmagasztaljon,
 Ő szomorkodott, hogy vigasztaljon;
 Szegénységben élt, hogy gazdagítson,
 Meghalt, hogy minket megszabadítson
 Kárhozatától az örök halálnak:
 Ily dolgot még angyalok is csudálnak.

[V3]
 Áldott légy, Atyánk, hogy könyörültél,
 És hozzánk ilyen megtartót küldtél!
 Vígy elébb ennek ismeretében,
 Adj üdvösséget Fiad nevében;
 Igaz hit által köss össze ővele,
 Melynek a szeretet légyen kötele.

[V4]
 Tekints Fiadnak szent érdemére,
 Melyet elődbe tett drága vére;
 Érte bocsásd meg sok bűneinket.
 A kárhozattól szabadíts minket,
 Általa végre hozzád égbe érjünk,
 Ott szent Fiaddal s Lelkeddel dicsérjünk!

</lyrics></song>